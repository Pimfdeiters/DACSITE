<html>

<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=windows-1252">
<title>Nieuwe pagina 1</title>
</head>

<body bgcolor="#FFFF80">

<p>DAC 2014</p>
<hr>
<p class="MsoNormal"><font face="Times New Roman"><b>Woensdag 6 augustus 
Kletterausbildung (door Floor): </b><br>
Vandaag moesten we allen vroeg uit de veren want om negen uur worden we verwacht 
bij het station van Morteratsch. Dat heeft het nodige gehaast opgeleverd maar 
dan heb je wel wat. Alle kinderen en ouders stonden er netjes op tijd en deze 
drukke dag kon toen echt beginnen. Op het programma stond `s ochtends&nbsp; kletteren, 
´s middags zwemmen en voor de liefhebbers nog een wandeling van Morteratsch naar 
Pontresina.&nbsp;</font></p>
<p class="MsoNormal" style="margin-bottom: 8.0pt"><font face="Times New Roman">
In Morteratsch ontmoetten we de gidsen die ons zouden begeleiden met het 
kletteren (aangezien zij de enige anderen waren die bij het station stonden leek 
het ons logisch dat zij de gidsen waren). We moesten speciale schoentjes en een 
tuigje aan en niet te vergeten een helm op, enkele gelukkigen mochten ook nog 
een paar flinke touwen dragen. Nadat iedereen alles aan, op en mee had zijn we 
een stukje over het pad richting de gletsjer gelopen en daarna van het pad af 
omhoog gewandeld. De groep werd in tweeën gesplitst en opgedeeld. Zo kletterden 
we op twee verschillende plekken en wisselden we later om van plek. &nbsp;<br>
<br>
<img border="0" src="Alle foto's/DAC 2014/DAC 2014 Foto 1.jpg" width="871" height="583"><br>
Foto: abseilen bij Morteratsch</font></p>
<p class="MsoNormal" style="margin-bottom: 8.0pt"><font face="Times New Roman">
Eenmaal aangekomen bij de goede wand, kregen we nog heel even les in hoe we met 
die schoentjes om moesten gaan en daarna konden we echt beginnen. De een ging 
het makkelijker af dan de ander en vooral het naar beneden abseilen werd door 
sommigen toch wel een beetje eng gevonden. Tijdens de middag pauze werd er 
gewisseld van wand&nbsp; en een lekkere boterhammetje gegeten. Na de pauze werd er 
nog flink door geklommen door de fanatiekelingen en overwonnen anderen juist hun 
angsten voor het abseilen. &nbsp;<br>
Toen was het tijd om te stoppen en zijn de groepen weer bij elkaar gekomen. 
Samen zijn we terug gewandeld en hebben we alle spullen uit gedaan en terug 
gegeven en hebben we de gidsen&nbsp; bedankt voor deze geweldige ervaring.<br>
Aan de Kletterausbildung deden mee: Teuntje, Tommy en Mijntje; Floor, Lout, 
Julie en Evert; Paulo en Tony; Max, Berend en Nickel.<br>
<br>
<img border="0" src="Alle foto's/DAC 2014/DAC 2014 Foto 2.jpg" width="1024" height="683"><br>
Foto: de groep </font></p>
<p class="MsoPlainText"><b>
<span style="font-size: 12.0pt; font-family: Times New Roman">Golf </span>
<span style="font-family: Times New Roman">(door Piet Hein):</span></b></p>
<p class="MsoNormal" style="punctuation-wrap: simple">
<font face="Times New Roman">De befaamde Deiters Golfdag vindt dit keer plaats 
op de Samedan Golfclub, onder perfecte condities en een stralend zonnetje.<br>
De deelnemers zijn verdeeld in 4 flights van 3, die ieder een Texas Scramble 
spelen. Het zijn: Pia, Karin en Nic; Helene, Valerie en Dick; Mariette, Nicole 
en Jan; Gertie, Pieter en Piet Hein.<br>
Het geheel was weer perfect voorbereid door Frank die helaas vanwege een 
rugoperatie niet mee kon doen. De honeurs werden meer dan voortreffelijk door 
Els waargenomen, die ook de prijsuitreiking deed tijdens de inloopborrel.<br>
De flight van Helene, Valerie en Dick won met de kleinst mogelijke marge. Bij de 
meisjes wint Karin de longest, Pia de neary, en bij de jongens Dick beide 
prijzen! Hij was echt in vorm!<br>
Jan en Patricia hadden zoals gebruikelijk een hele gezellige borrel 
georganiseerd. Altijd een mooi weerzien met familieleden, waar we er maar liefst 
44 van zien:</font></p>
<p class="MsoNormal"><font face="Times New Roman">Tak Paul: Gert en Dick<br>
Tak Hein: Helene; Teuntje, Tommy en Mijntje; Annetje &amp; Sander, Floor, Lout, 
Julie en Evert; Pia; Barbara, Max, Berend en Nickel; Jan &amp; Patricia; Thijs<br>
Tak Ben: Els &amp; Louck; Patricia &amp; Franco, Bo, Paulo en Tony; Nicole, Joost, 
Frederique en Marc (alleen golf); Pieter &amp; Mariette (alleen golf); Hein &amp; Conny
<br>
Tak Frits: Valerie &amp; Nic; Karin; Piet Hein &amp; Suzanne; Robert Jan &amp; Anne-Marie, 
Pim en Hanneke</font></p>
<p class="MsoNormal"><font face="Times New Roman">Onder het genot van 
alcoholische versnaperingen of anderszins speculeren we over de lengte en 
zwaarte van de tocht morgen. Altijd een spannend gevoel…… </font></p>
<p class="MsoNormal"><font face="Times New Roman"><b>&nbsp;Donderdag 7 augustus (door 
Gert):</b></font></p>
<p class="MsoPlainText">
<span style="font-size: 12.0pt; font-family: Times New Roman">Zoals gebruikelijk 
begint de donderdag met de groepsfoto. Dit keer niet op de trappen van 
Pontresina, maar in de tuin van Hotel Saratz. Met nu de fotograaf op een 
wiebelende trap en wij rustig op het gras.&nbsp; <br>
<br>
<img border="0" src="Alle foto's/DAC 2014/DAC 2014 Foto 3.jpg" width="1024" height="696"><br>
Foto: de DAC op het gras bij Saratz<br>
<br>
Daarna de bus in met kloppend hart. Op naar Zernez.</span></p>
<p class="MsoPlainText">
<span style="font-size: 12.0pt; font-family: Times New Roman">De wandeling ging 
plaatsvinden in het Nationale Park van het Engadine. Op 1 augustus 1914 gesticht 
door een groepje visionairen, dat zich zorgen maakte over de ontwikkeling van 
hun geliefde berggebieden. Zij wilden een stuk oorspronkelijke bergnatuur 
onttrekken aan alle menselijke invloeden en&nbsp; benutting. Een gunstige 
bijkomstigheid (Cruijff zou zeggen ieder nadeel hep z'n voordeel) was het 
uitbreken van mond en klauwzeer in 1909 ,waardoor de gemeente Zernez geen 
Italiaanse schapen meer in de bergen kon laten grazen en de toekomstige 
natuurbeschermers (later Pro Natura genoemd) de Val Cluozza voor 25 jaar konden 
pachten. Een commissie uit Bern is na een bezoekje in 1913 geheel overtuigd van 
het belang van een nationaal park en in 1914 is het zover.</span></p>
<p class="MsoPlainText">
<span style="font-size: 12.0pt; font-family: Times New Roman">Het is het oudste 
(100 jaar) en grootste (170 km2) park van midden Europa. En hoe mooi!!!</span></p>
<p class="MsoPlainText">
<span style="font-size: 12.0pt; font-family: Times New Roman">Hier ging deze 
enorme Deitersbende met die goeie Deiters benen aan de wandel. </span></p>
<p class="MsoPlainText">
<span style="font-size: 12.0pt; font-family: Times New Roman">Eerste etappe van 
het avontuur is de Anstieg naar de Cluozza Hut. Dit is echt geen sinecure, een 
flinke klim door het bos, waar op een gegeven moment het Nationale Park begint, 
dan mag je ook niet meer van de paadjes af en een heleboel andere dingen mogen 
ook niet meer. Goed uitgelegd door een trotse Mathis die zoveel van zijn bergen 
en de daarbij behorende kultuur houdt-( bv dat je in een ver weggelegen hut je 
bordje leeg eet, niet meer opschept dan je op kunt, magere Mathis schraapte ‘s 
avonds de aplenmacaroni uit de schaal en bleef maar dooreten.) Ondergetekende 
lag ver achterop met een heel prettig groepje oudere Deitersbenen en heeft de 
jonge garde niet kunnen bewonderen, die als jonge gemsjes naar boven zijn gerend. 
Hier moet 6 jarige Nickel(de bikkel) wel apart genoemd worden. Toch waren ook 
wij trots op onze klim, maar wel heel blij dat van deze jonge groep een aantal 
zeer galante exemplaren onze rugzakken voor de laatste klim kwamen ophalen.</span></p>
<p class="MsoPlainText">
<span style="font-size: 12.0pt; font-family: Times New Roman">Het aankomen bij 
die romantische Cluozza blokhut onder de bomen op een helling met mooi uitzicht 
en in de verste verte geen mens meer te bekennen is ook een enorme beloning.
</span></p>
<p class="MsoPlainText">
<span style="font-size: 12.0pt; font-family: Times New Roman">We hadden heel 
veel geluk met het weer, want tijdens de klim heeft het niet geregend wat in 
deze slechtste zomer van de laatste 65 jaar een wonder te noemen is. Toen 
iedereen binnen was begon het pas te regenen. En dat duurde ook niet al te lang. 
Zodat de rokers en de jeugd zich toch nog buiten konden amuseren. </span></p>
<p class="MsoPlainText">
<span style="font-size: 12.0pt; font-family: Times New Roman">Eigenlijk was het 
een voor ons doen hele rustige avond. Eten en naar bed, de klim had er toch wel 
ingehakt en de oudere Deiters en koude kanter ging redelijk vroeg naar bed met 
enige vraagtekens in het hoofd over het nut van deze zelfkwelling. Dat is later 
weer vergeten natuurlijk want de beloningen van dit gebied zijn onuitputtelijk.
</span></p>
<p class="MsoNormal"><font face="Times New Roman"><b>&nbsp;Vrijdag 8 augustus (door 
Thijs):</b></font></p>
<p class="MsoNormal"><font face="Times New Roman">Na een korte nacht gingen we 
op tijd uit de veren. We zorgden dat we allen in ons eigen tempo uit ons slaapje 
konden ontwaken. Het ontbijt bestond uit het gebruikelijke brood en zelfgemaakte 
jam die echte een hit was. Met de thee en koffie werd moed ingedronken, de mars 
thee werd getankt om vervolgens de eerste uitdaging van de dag aan te gaan, de 
pas.<br>
<br>
<img border="0" src="Alle foto's/DAC 2014/DAC 2014 Foto 4.jpg" width="1024" height="683"><br>
Foto: de groep vlak voor vertrek bij de Cluozza hut.<br>
<br>
De pas, het Murtersattel (2545 m.ü.m), waar we overheen moesten lag ongeveer 600 
m hoger dan de Cluozza hütte (1882 m.ü.m). Natuurlijk hadden we allemaal al vele 
passen en bergen in de benen en waren we allemaal vastberaden om deze pas ook te 
bedwingen en af te vinken op ons lijstje.<br>
We moesten eerst natuurlijk wel de pas halen.... Net als de dag ervoor voerde 
onze trouwe gids, Mathis, ons aan en liepen de troepen, tot ca. 13 jaar oud, in 
het gelid. Op deze manier leren deze jonge aanstormende bergsport talenten dat 
in een constant en rustig tempo de berg op lopen het meest efficiënt en minst 
vermoeiend is.<br>
<br>
<img border="0" src="Alle foto's/DAC 2014/DAC 2014 Foto 5.jpg" width="1024" height="768"><br>
Foto: er was zelfs een vast touw!<br>
<br>
Onderweg naar boven en op de top hebben we meerdere van de zon genietende 
murmeltiern gezien. Zelfs hele ontbijtende murmeltier families die in ons 
voorbij sjokkende toeristen geen gevaar zagen en rustig doorgingen zonder op te 
kijken. </font></p>
<p class="MsoNormal"><font face="Times New Roman">Ook menig hert, hinde, gems of 
steinbock liet zich zien en waren goed te zien met onze verrekijkers. <br>
<br>
<img border="0" src="Alle foto's/DAC 2014/DAC 2014 Foto 6.jpg" width="1024" height="768"><br>
Foto: de kopgroep op weg naar de pas.<br>
<br>
Na een korte stop om even te genieten van de eerste behaalde horde, de pas, met 
zijn onbeschrijflijke uitzicht, werden we allemaal gemaand om verder te gaan en 
in de pas te gaan lopen met Mathis ons wijze en altijd rustige compas.<br>
<br>
<img border="0" src="Alle foto's/DAC 2014/DAC 2014 Foto 7.jpg" width="1024" height="683"><br>
Foto: op de pas</font></p>
<p class="MsoNormal"><font face="Times New Roman">&nbsp;Ons lag nu de uitdaging aan 
onze voeten om het heelhuids te redden naar beneden. <br>
Na een lange afdaling die voor meerdere horden kan tellen, kwamen we langs de 
eerste afslag richting een bushalte bij P(arkplatz) 5. Vanaf daar kon dezelfde 
bus worden genomen naar het einddoel die dag namelijk halte 'pass höhe' op de 
Ofenpas, waar ons lager 'Susom Give' zich ook bevond . Een groep van ongeveer 15 
lopers haakte hier af om uiteenlopende redenen, van last van de achylles-pees 
tot opspelende Norten- teen en algehele vermoeidheid. Later kwam ons ter ore dat 
deze groep zichzelf tegoed had gedaan in het hotel il Fuorn, dat sinds kort geen 
lager meer heeft maar waar heerlijke koffie kan worden gedronken.<br>
De overgebleven groep ging door naar waar de tunnel naar Livigno begint, ons ook 
wel bekend als het 'punt la Drossa'. Maar voor we daar waren hadden we nog een 
tocht van ruim 2 uur voor de boeg. Een tocht door het bos waarbij nog een ruime 
stijging en daling langskwamen. Een paar van onze jonge kadetten voelde zich 
hier niet goed, door waarschijnlijk iets wat ze hadden gegeten tijdens de lunch 
stop, maar wat precies was niet duidelijk. Evert en Nickel hebben zich 
desalniettemin als echte mannen gedragen waarbij ze allebei op hun eigen manier 
zich ontdeden van het ongemak in de maag. En stevig door stapten (Nickel speelde 
een paar meter vals op de rug van zijn moeder maar dat wordt door de vingers 
gezien).<br>
Na deze heldhaftige episode namen toch ook wij de 'diehards' de bus naar de 
Ofenpas, om daar onthaald te worden door de groep eerder gestopte vooruit 
gereden DAC'ers.</font></p>
<p class="MsoNormal"><font face="Times New Roman">Nadat iedereen zijn bed had 
gevonden en zich even had opgefrist werd de borrel weer begonnen en onder het 
genot van een glas wijn werden de overgebleven worst en studenten haver verdeeld.
</font></p>
<p class="MsoNormal"><font face="Times New Roman">Een aanhoudend onderwerp aan 
de jongeren tafel was hoe ze grote Hein goed beet konden nemen met een grap. Het 
koste ze een hele tijd om wat voor te bereiden maar toen ze eindelijk dachten 
Hein met een list naar boven te hebben gelokt, was het toch de inmiddels 60 
jarige die aan het langste eind trok en alle jonkies een koekje van eigen deeg 
gaf door opeens met een witte deken over zich heen als een spook uit de kast te 
springen! Jammer jongens maar Hein heeft 50 jaar meer ervaring....<br>
Uiteindelijk was iedereen na die dag toch wel een beetje vermoeid geraakt. De 
volgende dag hadden we nog een kleine tocht voor de boeg en borrel bij Hein en 
Conny, maar eerste slapen!</font></p>
<p class="MsoNormal"><font face="Times New Roman">&nbsp;<b>Zaterdag 9 augustus (door 
Piet Hein):</b></font></p>
<p class="MsoNormal"><font face="Times New Roman">Dat was lekker uitslapen in 
vergelijking met de vorige dag. 7 uur op, 8 uur op pad, voor verblijf in een hut 
echte luxe. <br>
Iedereen zat rustig aan het ontbijt waar de ballonnen met schuine teksten voor 
Hein van de vorige avond nog in het rond vlogen. We wisten natuurlijk allemaal 
dat de rest van de tocht vrij makkelijk zou zijn, alhoewel…..<br>
Het eerste stuk was redelijk omhoog, met af en toe haarspeldbochten. Daarna over 
glooiende vlaktes rustig naar beneden. Je voelde je knieën en andere ledematen 
wel, meer dan bij de stijging. Er was zelfs nog een auto die 2 van ons een korte 
lift gaf, van ongeveer een paar honderd meter. Het motief van de bestuurder voor 
deze geste bleef een raadsel. Verder typisch een wandeling waarbij je lekker kon 
bijkletsen met deez en gene.<br>
We waren uiteindelijk om kwart voor elf bij de bus die op de Kantonstrasse (welke 
richting Offenpas leidt) stond. Toch een lekkere tippel achter de rug van een 
kleine drie uur. De jonge garde was als eerste beneden, direct achter Mathis. En 
de rest van het peloton was binnen de paar minuten gebleven, dus van een echte 
ontsnapping was geen sprake.<br>
Toch ongelooflijk, gedurende de hele tocht geen druppel regen gehad en we zitten 
nog niet in de bus of een enorme plensbui komt naar beneden.</font></p>
<p class="MsoNormal"><font face="Times New Roman">Aangekomen in Pontresina zoekt 
iedereen een snel heenkomen. En ja hoor, we zijn nog niet aangekomen voor de 
uitloopborrel bij Hein en Conny of de zon breekt weer door.<br>
Altijd een heel gezellig gedoe, die uitloopborrel. Perfect verzorgd genieten we 
op het lekkere terras van de prachtige avond en van de sterke verhalen over de 
tocht.</font></p>
<p class="MsoNormal"><font face="Times New Roman">Het slotdiner later die avond 
vindt plaats in restaurant Station, zo’n beetje onze vaste stamkroeg. Leuke acts 
van de jongeren inclusief een veiling waarbij de ouderen flink tegen elkaar 
opboden voor een simpel gekleurd bandje om de zakken van jongeren te vullen…<br>
<br>
<img border="0" src="Alle foto's/DAC 2014/DAC 2014 Foto 8.jpg" width="576" height="768"><br>
Foto: het slotdiner, met altijd wat gekkigheid en humor….<br>
&nbsp;</font></p>
<p class="MsoNormal"><font face="Times New Roman">Al met al een mooie afsluiting 
van wederom een geslaagde DAC, perfect georganiseerd door Conny en Jan. </font>
</p>

</body>

</html>
