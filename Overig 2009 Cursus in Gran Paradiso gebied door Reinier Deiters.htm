<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<title>C-II gevorderden cursus NKBV</title>
</head>

<body bgcolor="#FFFF80">

<p>C-II gevorderden cursus NKBV, 5 t/m 10 juli 2009, Gran Paradiso gebied. 
Reinier Deiters en Derk Egeler.</p>
<hr>
<p class="MsoNormal">Na het succes van vorig jaar op de Mont Blanc besloten Derk 
en ik dat dit een vervolg moest krijgen. Wij vonden wel dat we buiten het 
bestijgen van een mooie top ook eens wat meer technieken moesten leren voor het 
geval er eens een keer iets gebeurt en wij niet een gids hebben die ons kan 
helpen. Al snel viel ons oog op een klimcursus van de NKBV (Nederlandse 
Koninklijke Bergsport Vereniging). Na het hele scala aan cursussen bekeken te 
hebben besloten we dat wij klaar waren voor de gevorderden cursus. Qua datum en 
tijd kwam de cursus en het gebied rond de Gran Paradiso het beste uit. </p>
<p class="MsoNormal">Al snel werden de nodige voorbereidingen getroffen. Beiden 
moesten we wat betere kleding hebben voor de bergen. Ook de nodige materialen 
moesten worden aangeschaft. En uiteraard misschien wel het belangrijkste: De 
conditie moest op peil worden gebracht. De laatste maand zijn we beiden diverse 
malen in de klimhal geweest om daar de laatste voorbereidingen te treffen en 
bepaalde oefeningen nog eens te herhalen. </p>
<p class="MsoNormal">&nbsp;Donderdag 2 juli:</p>
<p class="MsoNormal">In alle vroegte reden we vanuit Den Haag in een keer naar 
Chamonix, om daar een beetje te acclimatiseren en om wat kleine wandelingen te 
maken. Rond 4 uur kwamen we aan op dezelfde camping als vorig jaar. Deze was ons 
goed bevallen en we vonden het leuk om nog een paar tochten te maken in dit 
gebied.<br>
<br>
Vrijdag 3 juli:</p>
<p class="MsoNormal">Deze dag zouden we rustig gaan lopen naar de Refuge de Plan 
de l’Aguille. Een mooi tochtje naar een klein hutje op ongeveer 2200 meter. Geen 
toeristen, geen drukte. Een enkele Fransman zat hier te genieten van een stuk 
taart met een glas rode wijn. Rustig zijn wij van hieruit naar beneden gelopen. 
Een prima eerste dag met 1200 hoogte meters. Die namiddag hebben we nog de 
laatste materialen aangeschaft en hebben we nog wat gedronken in Chamonix om 
daarna weer het eten klaar te gaan maken voor die avond. Dit werd gedaan op een 
gaspitje die we hadden meegenomen uit Nederland. </p>
<p class="MsoNormal">&nbsp;Zaterdag 4 juli:</p>
<p class="MsoNormal">De wandeling van de dag ervoor werd lichtjes gevoeld in de 
benen. Het leek ons verstandig om een rustige wandeling wederom te gaan maken in 
het gebied.<br>
Vanuit Le Praz namen we de lift omhoog naar ongeveer 1800 meter. Hier liepen we 
omhoog naar het de voet van een aantal kleine topjes waar veel geklommen werd 
die dag. Van hieruit (2400 meter) traverseerden we naar Lac Blanc (2300 meter). 
Dit is een redelijk toeristisch meer waar je veel Japanners ziet en mensen op 
sportschoenen. Het is via een andere route heel makkelijk te bereiken. Vanuit 
hier heb je een perfect uitzicht om grote bergen als de Aguille Verte, Grandes 
Jorasses en uiteraard de Mont Blanc. <br>
Deze dag hadden we ons een culinaire berglunch gegund. Tomatensoep met stokbrood 
en vervolgens broodjes knakworst. De gaspit met pannenset was omhoog gesleept 
hiervoor. De laatste hap was nog niet binnen of we hoorden onweer en zagen 
donkere wolken op ons af komen. Toen we de eerste druppel ook daadwerkelijk 
voelden werd snel alles ingepakt en toverden we onszelf om van 2 bijna 
strandtypes tot 2 van top tot teen water- en winddichte bergbeklimmers die snel 
afdaalden. Deze bui zette uiteindelijk niet echt door waardoor we behoorlijk 
bezweet bij de lift weer aankwamen.<br>
Het weer bleef die middag een beetje dreigend wat ons deed besluiten om naar de 
begraafplaats van Chamonix te gaan. Hier zijn vele bergbeklimmers begraven 
hetgeen gelukkig over de laatste 80 jaar een dalende trend heeft. </p>
<p class="MsoNormal">Zondag 5 juli:</p>
<p class="MsoNormal">Vandaag in alle vroegte op omdat de cursus begint. Om 10 
uur verzamelen ergens in de buurt van Aosta. We hadden een kaart van Italie maar 
de stond niet het plaatsje op waar we moesten zijn: Pravieux. Wij waren in de 
veronderstelling dat dit wel bij Aosta moest liggen. Om klokslag 8 uur verlieten 
we Chamonix om zo via de Mont-Blanc tunnel naar Aosta te rijden waar we precies 
een uur voor de verzameltijd (10 uur) aankwamen. Het plaatsje Pravieux bleek 
echter helemaal niet in of naast Aosta te liggen. Uiteindelijk heeft een 
receptioniste van een hotel via internet uitgelegd hoe we er moesten komen. 40 
minuten bergwegen stonden ons op te wachten. De speling die we hadden was 
hierdoor teniet gedaan. Snel werd het eten naar voren gehaald en gingen we al 
etend naar het verzamelpunt. Gelukkig kwamen we hier niet als laatste aan, de 
gidsen kwamen later aan. Nadat de groep compleet was (10 man) werd begonnen aan 
de tocht naar Rifugio Chabod (2700 meter). Deze hut is een absolute aanrader met 
heerlijk avond eten, een stevig ontbijt, nette kamers en heel vriendelijk 
personeel. <br>
Die namiddag zijn we met de 2 gidsen, Ewald en Karl, nadat iedereen zich had 
voorgesteld, &nbsp;alle knopen nog eens gaan doornemen. De gidsen waren 2 vrienden 
afkomstig uit het Ötztal in Oostenrijk.</p>
<p class="MsoNormal">&nbsp;Maandag 6 juli: </p>
<p class="MsoNormal">Vandaag gaan we op pad richting een aantal spleten in de 
gletsjer. Het wordt oefenen om iemand uit een spleet te halen. Na de theorie tot 
ons genomen te hebben worden en Derk en ik als eerst de spleet in gestuurd. Het 
duurt wat langer dan gepland maar uiteindelijk worden we inderdaad zoals 
gepland, toch veilig de spleet uit getrokken. Nu staan wij boven en sturen we 
iemand anders de spleet in. De theorie lijkt zo makkelijk maar wordt heel wat 
anders wanneer er ook daadwerkelijk iemand aan je touw hangt. Een aantal fouten 
worden dan ook snel gemaakt, gelukkig kijken de gidsen controlerend toe.</p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 3.JPG" width="322" height="429"><br>
Foto: Hier moet ik uit een speel 'gered' worden.<br>
<br>
Nu we toch op ijs staan wordt ook nog even behandeld hoe een ijsschroef gebruikt 
kan worden. Die namiddag wordt een bergkaart nog even grondig doorgenomen. 
Altijd handig als het zicht wat minder wordt.</p>
<p class="MsoNormal">Dinsdag 7 juli. </p>
<p class="MsoNormal">Vandaag hebben de gidsen het bivak Sberna aangewezen op 
3414 meter hoogte. Deze willen ze graag bereiken via een graat. Een pad is hier 
niet. De gidsen zetten ons om de beurt op kop om zo ons het pad te laten 
creëren. Als het wat steiler wordt moet de voorste treden maken zodat de rest 
normaal kan lopen. Eenmaal bij de graat aangekomen blijkt deze behoorlijk lastig 
te zijn met grote rotsblokken. </p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 1.JPG" width="338" height="450"><br>
Foto: Hier klimmen wij de graat op.</p>
<p class="MsoNormal">We gaan direct aan touw en doen de helmen op. In 3 touw 
groepen bewegen we ons rustig over de graad. De gidsen rennen tussen ons door om 
te kijken of alles goed gaat en om te beoordelen of onze zekerpunten wel 
daadwerkelijk zekerpunten zijn. Op het moment dat wij dachten dat we een mooie 
steen hadden om mee te zekeren, komt Ewald direct aanrennen om met veel kracht 
en inspanning de steen het ravijn in te gooien. Toch maar even verder kijken….
</p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 2.JPG" width="557" height="402"><br>
Foto: Over de graat een stukje abseilen.</p>
<p class="MsoNormal">De gidsen werken keihard daar het ook voor hun onbekend 
terrein is. Het is wel heel mooi om te zien dat zij door hun ervaring alles door 
hebben en precies de goede route over de rots zien. Na ongeveer 3,5 uur klimmen 
komen we eindelijk bij de plek waar het bivak zou moeten zijn. Het is even 
zoeken voordat we deze ook daadwerkelijk vinden. Uiteindelijk komt hij toch te 
voorschijn. Een piep klein hutje die deels is ondergesneeuwd. De deur kan niet 
open daar er ijs ligt. Gelukkig is de bovenkant van de deur los van de onderkant 
en deze kan wel open. Van binnen is het piep klein. Staan kan je amper. Er staan 
2 hele kleine stapelbedden met wat dekens en op de grond zie je een paar sport 
repen liggen van vorige klimmers die ze niet meer nodig hadden. Voor mij 
absoluut het kleinste bivak dat ik ooit gezien heb. Het weer lijkt een beetje om 
te gaan slaan dus de gidsen willen hier niet lang blijven. Snel moet iedereen de 
kleding weer aantrekken om direct aan touw over de gletsjer naar onze hut te 
kunnen gaan. In een no-time waren we hierdoor weer bij de hut. Iedereen was 
redelijk kapot van deze klim. Iedereen doet deze namiddag een beetje rustig aan, 
wetende dat de volgende dag de Gran Paradiso op het programma staat. </p>
<p class="MsoNormal">Woensdag 8 juli:</p>
<p class="MsoNormal">Om 4 uur gaat de wekker. Snel wordt er wat voedsel met 
tegenzin ingenomen. Om kwart voor 5 gaan we weg. Het weer ziet er niet 
fantastisch uit. Alles behalve dat. De top is niet te zien. We starten redelijk 
snel en al snel gaan de stijgijzers onder. Het waait redelijk hard en het zicht 
is niet optimaal. Op ongeveer 3200 meter hoogte besluiten 2 van de groep dat het 
te veel is. Het tempo en het weer doen hun besluiten om door te steken naar de 2<sup>e</sup> 
hut.</p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 4.JPG" width="500" height="375"><br>
Foto: Opweg naar de top.<br>
<br>
Na hun gedag te hebben gezegd gaan we snel door naar de top. De wind wordt als 
maar harder en het zicht beperkter. De wind komt voornamelijk van achter en van 
opzij waardoor ik zonder bril loop. Als we opeens een bocht naar links maken 
komt de wind plotseling van voren. De wind is op dit moment zo ongelooflijk hard 
dat we af en toe stil staan om zo niet omgewaaid te worden. Mijn gezicht zit 
onder de tranen hetgeen leuke ijspegeltjes oplevert rond mijn ogen. Hier loop ik 
even mee door tot we kunnen stoppen waar ik direct een grote sneeuwbril opzet. 
De laatste honderd meter zijn in zicht. De wind lijkt maar niet te stoppen. Het 
zicht daarentegen wordt steeds beter en het lijkt erop dat de top een mooi 
uitzicht kan gaan bieden. De laatste richel biedt het enige opstakel nog. Op de 
top staat een madonna beeld dat we inmiddels kunnen zien. Niemand staat daar op 
dat moment. Andere touwgroepen blijven op andere plekken op het rotsgedeelte 
staan. Onze gids loopt hier snel onderlangs en vraagt ons om even te wachten. 
Het laatste stuk gaan we, gezekerd door de gids, al kletterend omhoog. Heel snel 
maken we even een topfoto waarna we een klein stukje abseilen en snel weer 
terugkeren naar de normale wereld.</p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 5.JPG" width="500" height="375"><br>
Foto: Een andere cursist, ikzelf en Derk op de top samen met het Madonna beeld.</p>
<p class="MsoNormal">&nbsp;In een nood tempo lopen we door naar de 2<sup>e</sup> 
hut, de wat drukkere Rifugio Vittorio Emmanuele. Hier wacht een lekker bord 
pasta op ons. Deze Gran Paradiso is in principe een makkelijke berg. De 
condities die wij hadden maakten het wel een behoorlijk stuk lastiger. Het weer 
kan de moeilijkheidsgraad van een berg aanzienlijk veranderen. Zo hebben wij ook 
dit eens ondervonden. Wel beseften wij dat wij met de uitrusting van een jaar 
eerder waarschijnlijk hadden moeten omkeren.</p>
<p class="MsoNormal">&nbsp;Donderdag 9 juli:</p>
<p class="MsoNormal">Een prachtige dag is het vandaag. We gaan in een 
rotsformatie oefenen met rotsklimmen, abseilen. Ook wordt een techniek uitgelegd 
waarmee je jezelf uit een gletsjer spleet kan helpen die overhangend is. Een 
aantal medische zaken wordt ook nog doorgenomen die elke alpinist mee moet 
hebben. Al met al een rustige maar leerzame dag.</p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 6.JPG" width="360" height="480"><br>
Foto: Hier doen we oefeningen op een rotswand (ik ben de onderste van de 4 
personen, de linker en de bovenste zijn de gidsen).</p>
<p class="MsoNormal">Vrijdag 10 juli.</p>
<p class="MsoNormal">We pakken alle spullen in en gaan vroeg nog even de 
gletsjer op. De stijgijzers en pikkels worden volledig doorgenomen. Wat kan je 
er allemaal mee. Ook gaan we een steile helling op waarvan we afglijden om te 
leren om tot stilstand te komen. <br>
<br>
<img border="0" src="Alle foto's\Overig 2009 cursus in Gran Paradiso gebied door Reinier Deiters\gp 7.JPG" width="560" height="420"><br>
Foto: Hier glijd ik een helling af waarna ik moet zorgen dat ik stop.</p>
<p class="MsoNormal">Na een paar keer oefenen gaat dit aardig en moeten we van 
de gidsen eens van de berg glijden met gezicht om laag. Ook dat gaat na een paar 
keer de goede kant op. Het einde van de week is in zicht en langzaam gaan we 
afdalen naar de auto’s.&nbsp; </p>
<p class="MsoNormal"><img border="0" src="Alle foto's\Overig 2009 cursus in Gran Paradiso gebied door Reinier Deiters\gp 8.JPG" width="480" height="360"><br>
Foto: Derk en ik met op de achtergrond de berg van een jaar eerder, Mont Blanc.</p>
<p class="MsoNormal">We drinken nog wat met de gidsen en dan zit het er echt op. 
Een mooie week was het waarin we veel geleerd hebben en waarbij we flink wat 
ervaring erbij hebben gekregen om zo door te kunnen gaan. Het Frits Deiters 
Fonds wil ik hartelijk danken voor de bijdrage aan deze top week. Het is 
fantastisch dat dit fonds dit mede mogelijk kon maken.</p>

</body>

</html>
