<html>

<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=windows-1252">
<title>Nieuwe pagina 1</title>
</head>

<body bgcolor="#FFFF80">

<p>Salkantay trek verslag DAC, januari 2025</p>
<hr>
<span style="font-size: 28.0pt; position: relative; top: -3.0pt; letter-spacing: 1.0pt">
    Mijn ervaring op de Salkantay Trek naar Machu Picchu</span></p>

Dankzij de steun van het DAC-fonds kreeg ik de kans om samen met vijf medestudenten en vrienden 
- Famke, Teyler, Francisco, Sophie en Femke - de iconische Salkantay Trek te lopen tijdens onze 
reis door Peru. Een vijfdaagse tocht dwars door de Peruaanse Andes, die ons niet alleen fysiek 
uitdaagde, maar ons ook beloonde met adembenemende uitzichten en een onvergetelijke eindbestemming: Machu Picchu.
<br>
<br>
<p class="MsoNormal"><font face="Times New Roman"><b>Dag 1 - De eerste stappen in de mist</b><br>
Om half zes 's ochtends ging de wekker, waarna we een uur later een taxi pakten van
Mollepata naar Challacancha. Hier begon onze trek officieel, al moesten we eerst vijf
kilometer omlopen om veilig op het juiste pad te komen. Het weer zat niet mee: dikke mist en
af en toe een miezerbui, waardoor het uitzicht helaas beperkt bleef. Rond half twaalf
kwamen we aan in Soraypampa, waar we gelukkig onze zware backpacks bij het hostel
konden droppen. Na een korte lunch begonnen we aan de steile klim naar Laguna Humantay
Ccocha. We moesten even geduld hebben tot de wolken verdwenen, maar toen dat eenmaal
gebeurde, werden we beloond met een adembenemend uitzicht. Een perfecte motivatie om
vol energie dag twee tegemoet te gaan, die bekendstaat als de zwaarste dag van de trek.
<br>
<br>
<img border="0" src="Alle foto's/Salkantay/foto1.jpg" width="493" height="656">
<img border="0" src="Alle foto's/Salkantay/foto2.jpg" width="435" height="654">
<img border="0" src="Alle foto's/Salkantay/foto3.jpg" width="436" height="654"><br>

<br>
<br>
<p class="MsoNormal"><font face="Times New Roman"><b><p class="MsoNormal"><font face="Times New Roman"><b>Dag 2 - De zwaarste dag</b><br></b><br>
Vandaag stond een pittige tocht van 21 kilometer op de planning, met een stijging van ruim
een kilometer en een afdaling van twee. De dag begon vroeg, om zes uur, en de eerste drie
uur waren gelijk het zwaarst: een steile klim naar de Salkantay-pas op 4650 meter. Hier
genoten we van het indrukwekkende berglandschap, voordat we begonnen aan een zes uur
durende afdaling in de regen. Ondanks onze regenjassen waren we bij aankomst in Chaullay
compleet doorweekt, en omdat het hostel koud en vochtig was, konden onze kleren niet
meer drogen. Dat beloofde een frisse start voor morgen...
<br>
<br>
<img border="0" src="Alle foto's/Salkantay/foto4.jpg" width="429" height="572">
<img border="0" src="Alle foto's/Salkantay/foto5.jpg" width="427" height="561">
<img border="0" src="Alle foto's/Salkantay/foto6.jpg" width="414" height="559"><br>

<p class="MsoNormal"><font face="Times New Roman"><b><p class="MsoNormal"><font face="Times New Roman"><b>Dag 3 - Van de kou naar de jungle</b><br></b><br>
Gelukkig scheen de zon toen we om zeven uur vertrokken. Hoewel de afstand vandaag
langer was dan die van gisteren, was het een stuk aangenamer: een relaxte afdaling met
prachtig weer. Langzaam veranderde het landschap van bergachtig naar jungle-achtig,
compleet met beekjes en steeds meer muggen. Het voelde alsof we steeds dichter bij Machu
Picchu kwamen.
<br>
<br>
<img border="0" src="Alle foto's/Salkantay/foto7.jpg" width="428" height="569">
<img border="0" src="Alle foto's/Salkantay/foto8.jpg" width="429" height="572">
<img border="0" src="Alle foto's/Salkantay/foto9.jpg" width="431" height="574"><br>

<p class="MsoNormal"><font face="Times New Roman"><b><p class="MsoNormal"><font face="Times New Roman"><b>Dag 4 - De langste dag zonder dat we het wisten</b><br></b><br>
Vandaag bleek onverwachts de langste dag van de trek te zijn, met bijna 25 kilometer aan
afgelegde afstand. De dag begon pittig met een steile klim van 800 meter in 2,5 uur, terwijl
de temperatuur steeds verder opliep. Wat een verschil met de koude hoogtes van de eerste
dagen! Daarna volgde een lange afdaling en een vlak stuk richting Aguas Calientes, het dorp
aan de voet van Machu Picchu. Naarmate we dichter bij het dorp kwamen, nam de drukte
toe met toeristen die per trein of bus arriveerden. Na bijna tien uur wandelen kwamen we
eindelijk aan, compleet uitgeput maar ontzettend blij. Nu snel slapen, want morgen begint de
klim naar Machu Picchu vroeg!
<br>
<br>
<img border="0" src="Alle foto's/Salkantay/foto10.jpg" width="378" height="543">
<img border="0" src="Alle foto's/Salkantay/foto11.jpg" width="404" height="543">
<img border="0" src="Alle foto's/Salkantay/foto12.jpg" width="405" height="539"><br>

<p class="MsoNormal"><font face="Times New Roman"><b><p class="MsoNormal"><font face="Times New Roman"><b>Dag 5 - De grande finale: Machu Picchu</b><br></b><br>
De wekker ging om 03:45 en om 04:15 vertrokken we richting de ingang van de berg. Om
05:00 opende de poort en gelukkig stonden we tweede in de lange rij. Toen het eenmaal tijd
was om de 1600 treden naar boven te beklimmen, voelden we de vermoeidheid van de
afgelopen dagen, maar de motivatie om Machu Picchu in alle vroegte te bereiken gaf ons
extra kracht.
Om 05:45 stonden we als een van de eersten bovenaan, net voor de opening van Circuit 1,
het panoramische uitzichtpunt. We hadden enorm geluk met het weer: een heldere lucht en
een warme ochtendzon. Ook viel de drukte alles mee, waardoor we in alle rust konden
genieten van het uitzicht op deze wereldberoemde Inca-stad. Na een tijdje mochten we ook
Circuit 3 verkennen, waarbij we door de oude ruïnes liepen en de indrukwekkende
geschiedenis van Machu Picchu nog beter konden waarderen.
Na ruim twee uur in Machu Picchu begonnen we aan de laatste kilometers van onze tocht:
eerst een afdaling terug naar Aguas Calientes, daarna een busrit van zes à zeven uur terug
naar Cusco. Moe, voldaan en met een enorme waardering voor de Peruaanse natuur, cultuur
en onze eigen doorzettingsvermogen. 
<br>
<br>
<img border="0" src="Alle foto's/Salkantay/foto13.jpg" width="688" height="516">
<img border="0" src="Alle foto's/Salkantay/foto14.jpg" width="388" height="517"><br>

<br>
<br>
Dankzij de
steun van het

DAC-fonds was het voor mij mogelijk om deze trek te ondernemen. De subsidie van 200
euro maakte het financieel haalbaar om deze droomtocht te maken, inclusief de kosten voor
overnachtingen, eten en toegang tot Machu Picchu. Mijn ervaring tijdens de Salkantay Trek
is een van de meest bijzondere avonturen die ik heb beleefd, en ik ben ontzettend dankbaar
dat ik dit heb mogen doen.

<br>
<br>

Nu rest er alleen nog één vraag: welke berg gaan we hierna beklimmen?

<br>
<br>
<i>
Klaas Beumer
</i>
</body>

</html>
