<html>

<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=windows-1252">
<title>Nieuwe pagina 1</title>
<style>
    img.float-left {
        float: left;
        margin-right: 15px;
        margin-bottom: 15px;
    }
    .clearfix::after {
        content: "";
        clear: both;
        display: table;
    }
</style>
</head>

<body bgcolor="#FFFF80">

<p>Tour door de Zuidelijke Alpen van Nieuw-Zeeland, 2-1-2025 t/m 23-1-2025, door Sonia Deiters</p>
<hr>
<span style="font-size: 28.0pt; position: relative; top: -3.0pt; letter-spacing: 1.0pt">
    Tour door de Zuidelijke Alpen van Nieuw-Zeeland</span></p>

Afgelopen januari 2025 ben ik 3 weken rondgereisd in mijn eentje door het zuidereiland (Te
Waipounamu) van Nieuw-Zeeland (Aotearoa). Tektonisch ligt dit eiland op de grens van de
Pacifische Plaat en de Australische Plaat, waaruit de Zuidelijke Alpen zijn ontstaan, een
bergrug die van noord naar zuid loopt en toppen bevat tot 3724 meter. Het landschap is
prachtig;van gigantische fjorden tot regenwouden die overlopen in gletsjers.
<br>
<br>
Er zijn talloze wandelroutes door het hele land te verkennen, die allemaal goed
onderhouden zijn door de <a href = "https://www.doc.govt.nz">Department of Conservation</a>. De mooiste meerdaagse routes
staan bekend als de '<a href = "https://www.doc.govt.nz">Great Walks of New Zealand</a>'. Gedurende mijn reis heb ik een aantal
van deze routes deels gelopen (of 'tramping' zoals dat op zijn Nieuw-Zeelands heet), en &eacute;&eacute;n
van de Great Walks heb ik in zijn geheel voltooid, de Abel Tasman Coast Track.
<br>
<br>
Hierbij een verslag van de verschillende wandelingen die ik afgelopen 3 weken heb
gemaakt. Ik was van plan om meerdere meerdaagse tours te doen, maar door de grote
populariteit en het hoogseizoen zaten veel hutten al maanden van tevoren volgeboekt.
Gelukkig waren de dagroutes ook top!
<br>
<br>
<p class="MsoNormal"><font face="Times New Roman"><b>4 januari - Ben Lommond Summit (1748 M / 10 km)</b><br>
Mijn tweede dag in Nieuw-Zeeland
staat in het teken van 'inwandelen'.
Ik ben een aantal dagen in het
stadje Queenstown aan Lake
Wakatipu, dat zichzelf heeft
bestempeld tot Adventure capital of
the world. Vanuit het dorp vertrekt
er een eitjeslift naar een
uitzichtpunt over het meer. Vanaf
hier start ik mijn route naar de top
van Ben Lommond. Het lijkt een
eenvoudige route, maar +1000 meter stijgen binnen 2 uur blijkt toch best pittig. Het uitzicht is
fantastisch over de omliggende bergen en het meer. Hoe hoger ik kom, hoe meer het op de
Alpen begint te lijken hoe ik ze ken. Ook omdat in tegenstelling tot de rest van het
loofboomrijke
Nieuw-Zeeland, deze route
vol staat met coniferen. Een
hardnekkige niet-inheemse
plaag die ze graag willen
uitroeien, maar waar ze maar
niet in slagen. Het levert voor
mij wel een vertrouwd
landschap op. Eenmaal bij de
top beginnen de wolken het
over te nemen, dus helaas
weinig uitzicht.
<br>
<img class="float-left" img border="0" src="Alle foto's/Zuidelijke Alpen Nieuw-Zeeland/foto1.png" width="700" height="391">
<img class="float-left" img border="0" src="Alle foto's/Zuidelijke Alpen Nieuw-Zeeland/foto2.png" width="700" height="391"><br>
<br><br>
<div style="clear: both;"></div>
<p class="MsoNormal"><font face="Times New Roman"><b>5 januari - Helft van de Routeburn Track (start tot Harris Saddle/Tarahaka Whakatipu
(1,255 m / 27 km))</b><br>

<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto3.png" width="400" height="536">
    <br><br><br><br><br>
    Met lichte spierpijn sta ik vroeg op om naar de start
van de Routeburn Track te rijden. Na een uurtje rijden
door de prachtige natuur rondom Glenorchy, start ik
om 8.00 uur mijn wandeling bij de Routeburn Shelter.
Dit is het vertrekpunt voor een van de mooiste Great
Walks van het land. Helaas zijn de hutten op deze
tocht vaak al een jaar vooruit volgeboekt, dus probeer
ik in &eacute;&eacute;n dag zo veel mogelijk van de route te zien. Ik
haal het tot 'Harris Saddle (1277m)', een day shelter
op ongeveer de helft van de offici&euml;le route. Het
landschap is ongekend mooi en de route is een stuk
rustiger dan ik had verwacht. Ik start in het
regenwoud en loop door een vallei richting de
Routeburn Falls hut. Daar stijg je over de boomgrens
en werd ik getrakteerd op een waanzinnig uitzicht
over de Routeburn river.
</div>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto4.png" width="400" height="536">
    <br><br><br><br><br>
    Na de Falls hut stap je opeens een andere wereld in. Hier zijn ook meer
wandelaars die starten aan de 2e dag van de offici&euml;le route. Vanaf dit
punt was het veel stijgen langs een paar prachtige bergmeren en werd
het uitzicht over de besneeuwde toppen steeds mooier. Het hoogste
punt van de track kwam in zicht, Harris Saddle. Vanaf hier kijk je zowel
de Hollyford als de Routeburn vallei in. Geluncht met wat
medewandelaars en toen weer de terugtocht ingezet.
</div>
<img class="float-left" img border="0" src="Alle foto's/Zuidelijke Alpen Nieuw-Zeeland/foto5.png" width="1090" height="507"><br>
<div style="clear: both;"></div>
Een uurtje voor het eind van de route spotte ik een heel mooi, maar ijskoud stukje in de rivier
waar gezwommen werd. Een mooie afsluiting van een prachtige, maar hele lange dag!
<br>
<br>
<img class="float-left" img border="0" src="Alle foto's/Zuidelijke Alpen Nieuw-Zeeland/foto6.png" width="648" height="553"><br>
<div style="clear: both;"></div>
<p class="MsoNormal"><font face="Times New Roman"><b>5 januari - Helft van de Routeburn Track (start tot Harris Saddle/Tarahaka Whakatipu
(1,255 m / 27 km))</b><br>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto7.png" width="433" height="578">
    <br><br><br><br><br>
    Na Queenstown ging ik naar het dorpje Wanaka,
waar ik had afgesproken met twee Nederlandse
vrienden die ook door Nieuw-Zeeland aan het
reizen waren. Samen hebben wij Roys Peak
gewandeld. Een route die eigenlijk door de
meeste mensen om 3 uur 's ochtends wordt
gestart om de zonsopgang te bekijken, maar dat
wisten wij niet. Wij waren dan ook erg verrast
toen om 8.00 uur 's ochtends de parkeerplaats al
helemaal volstond en wij moesten uitwijken naar
het weiland.
<br>
<br>
De route zelf was niet heel spannend, een lang
pad op een kale berg met aardig wat
hoogtemeters. Maar het uitzicht over de
omgeving, Mount Aspiring en de omliggende
meren was echt waanzinnig mooi! Een super
gezellige dag met na afloop van de wandeling
een duik in Lake Wanaka en een heerlijke lunch.
</div>
<img class="float-left" img border="0" src="Alle foto's/Zuidelijke Alpen Nieuw-Zeeland/foto8.png" width="865" height="483"><br>
<div style="clear: both;"></div>
<p class="MsoNormal"><font face="Times New Roman"><b>9 januari - Mueller Hut, Aoraki/Mount Cook National Park (1800 m / 16 km)</b><br>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto9.png" width="392" height="523">
    <br><br><br><br><br>
    Een paar dagen later nam ik afscheid van mijn vrienden en zette ik de tocht door in de
Suzuki Swift richting Mount Cook (Aoraki), de hoogste berg van Nieuw-Zeeland. Toen ik de
bergpas over was en Lake Pukaki
bereikte,moest ik wel echt even de
auto langs de kant zetten om te
genieten van het uitzicht. Een
gigantisch turquoise meer met een
backdrop van gletsjers. Langzaam
verscheen Mount Cook aan de
horizon.
<br>
<br>
Vanuit het dorpje aan de voet van de
berg kan je verschillende dag
wandelingen maken. De Hooker
Valley track is een van de populairste
wandelingen van het land, maar
daarom ook heel erg druk. Ik koos
voor een dagtocht naar de Mueller
hut. Een wandeling die door weinig
mensen wordt gemaakt, omdat het
eerste deel van de route bestaat uit
2200 traptreden die je brengen tot de
Sealy Tarns. Dit is een prachtig
uitzichtpunt over de omliggende
bergtoppen en gletsjermeren.
</div>
<br>
Na dit punt verandert de route behoorlijk. Van goed onderhouden traptreden wordt het
klauteren over de rotsen en goed zoeken naar de gemarkeerde stenen. Al snel volgen de
eerste sneeuwvelden en is er echt niets meer te bekennen van de bewoonde wereld.
Opeens hoor ik heel veel geluid en zie aan de overkant van de vallei een heel groot brok ijs
naar beneden vallen. Er ontstaat een soort sneeuwlawine die op onderstaande foto goed te
zien is. Precies in het midden zie je op de gletsjer een laag verse sneeuw liggen, het
resultaat.
<img class="float-left" img border="0" src="Alle foto's/Zuidelijke Alpen Nieuw-Zeeland/foto10.png" width="858" height="480"><br>
<div style="clear: both;"></div>
De wolken zetten in en het begint best spannend te worden met al die rare geluiden om mij
heen, dus de lunch bij de Mueller Hut is van korte duur. Ik wil de tocht naar beneden zo snel
mogelijk starten zodat ik nog iets kan zien van de rotsen en stenen.
<br>
<br>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto11.png" width="522" height="369">
    <br><br><br><br>
    Wederom een spectaculaire dag
die wordt gevolgd door ongekende
spierpijn in de kuiten van die
trappen. In het dorp nog langs het
visitor centre gegaan waar ze een
super mooi museum hebben
ingericht over de Alpine
geschiedenis van Mount Cook, erg
de moeite waard. De dag werd
afgesloten in The Old
Mountaineers Caf&eacute;.
Een paar rustdagen zijn in
aantocht!
</div>
<p class="MsoNormal"><font face="Times New Roman"><b>13 januari - Franz Josef Gletsjer hike</b><br>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto12.png" width="426" height="569">
    <br><br><br>
    Een van de dagtochten die ik vooraf niet
had gepland was de gletsjer wandeling over
de Franz Josef Gletsjer (Ka Roimata o Hine
Hukatere). Deze is te bereiken vanaf de
westkust (Tai Poutini). Een ruig stuk kust
waar strand overgaat in regenwoud, en
regenwoud overgaat in gletsjers. Het regent
hier dan ook voor het overgrote deel van het
jaar. Ik had het geluk dat toen ik langs deze
kust reed, er een volle week zon voorspeld
was. Daarom besloot ik toch een paar
dagen te blijven en de omgeving te
verkennen. Dit stelde absoluut niet teleur.
Een van de dingen die ik daar heb
ondernomen was deze wandeling.
<br>
<br>
Wij moesten ons om 6.30 uur bij de Franz
Josef Glacies Guides melden voor de heli
hike. Een dagtocht waarbij je met een
helikopter vanuit het dorp de gletsjer op
vliegt, om daar te landen en een lange tocht
over het ijs te maken. De condities die
ochtend waren perfect en zo vlogen wij mij een hele gezellige groep die ochtend over het
regenwoud naar de Gletsjer. Een spectaculaire tocht die ik niet snel zal vergeten. Eenmaal
geland, gingen de stijgijzers aan en baanden we ons door ijstunnels en over spleten. Op de
gletsjer werd ook stilgestaan bij het verhaal van de Maori over de gletsjer. De gidsen
waarmee ik deze tour had geboekt maken allemaal deel uit van de Ngai Tahu, een Iwi
(stam), die gevestigd is aan de westkust van het zuidereiland. Alle opbrengsten uit deze
business gaan naar projecten ten behoeve van deze Maori stam.
</div>
<img class="float-left" img border="0" src="Alle foto's/Zuidelijke Alpen Nieuw-Zeeland/foto13.png" width="858" height="480"><br>
<div style="clear: both;"></div>
<p class="MsoNormal"><font face="Times New Roman"><b>13 januari - Franz Josef Gletsjer hike</b><br>
<br>
De Abel Tasman Coast Track is een van de beroemdste Great Walks van het land,
voornamelijk door de prachtige omgeving. Deze route is op verschillende manieren te
wandelen, en ik heb ervoor gekozen om via Abel Tasman Guides een 4 daagse self-guided
backpack tour te doen. Dat houdt in dat ik al mijn kampeerspullen mee draag op mijn rug en
ik slaap op kampeerplekken op de route. Tijdens de tweede nacht van de tocht heb ik een
cheat-day gepland, want dan slaap ik in een lodge die op de route ligt.
<br>
<br>
De route loopt langs een kustpad in het Abel Tasman National Park. Je moet de tocht goed
plannen in verband met de tidal crossings. Er zijn een aantal riviermonden waar je bij eb een
oversteek kan maken. Een soort van wadlopen. Dit scheelt vaak zo'n 2 a 3 uur wandelen op
een dag. Wanneer ik de tocht loop is het om 8 uur 's ochtends eb, dus dat wordt iedere dag
lekker vroeg opstaan!
<br>
<br>
<p class="MsoNormal"><font face="Times New Roman"><u>Dag 1: Marahau - Anchorage (12.5km)</u><br>
Een rustige start dag: +/- 3 uur wandelen vanaf het startpunt, waar ik nog een laatste kopje
koffie drink. Ik wandel die dag naar Anchorage, waar de tent wordt opgezet en de eerste
drie-frozen maaltijd wordt geproefd. Bij mijn eerste stop op de route, Apple Bay, ontmoet ik
twee wandelaars met even grote tassen als ik, die ook beide net in hun eentje aan de
wandeling begonnen zijn. Zij worden mijn reismaatjes voor de eerste twee dagen.
<br>
<br>
<img class="float-left" img border="0" src="Alle foto's/Zuidelijke Alpen Nieuw-Zeeland/foto14.png" width="515" height="385">
<img class="float-left" img border="0" src="Alle foto's/Zuidelijke Alpen Nieuw-Zeeland/foto15.png" width="288" height="386"><br>
<div style="clear: both;"></div>
<p class="MsoNormal"><font face="Times New Roman"><u>Dag 2: Anchorage - Awaroa (22 km)</u><br>
Na een korte nacht (mijn matje was kapot), startte ik heel vroeg op om de tidal crossing te
halen. De route deze dag is prachtig, en hoe dieper je het park in loopt, hoe rustiger het
wordt. Langzaam blijven we over met alle wandelaars die de hele route lopen, en nemen we
afscheid van alle dagjesmensen. Het leuke van deze route is dat het heel sociaal is.
Iedereen die je tegenkomt maakt een praatje en ik ben eigenlijk gedurende de volle 4 dagen
bijna geen moment alleen geweest. Mensen komen van over de hele wereld, al komt het
overgrote deel wel gewoon uit Nieuw-Zeeland.
Ik zet aan het eind van de dag mijn Duitse en Amerikaanse reismaatjes af bij een baai waar
zij een camping hebben geboekt en ik wandel het laatste stuk alleen door naar de Awaroa
lodge. Hier begint de 20 kilo wegende rugzak toch wel echt zwaar te worden. Wandelaars
onderweg hebben me verteld dat er bij de logde een hutje staat waar ze pizza's maken en
koude drankjes verkopen en ik hoop dat ze geen grapje met mij uithalen, want dat is precies
waar ik al de hele dag zin in heb!
<br>
<br>
<div class="clearfix">
    <img class="float-left" img border="0" src="Alle foto's/Zuidelijke Alpen Nieuw-Zeeland/foto16.png" width="511" height="383">
    <br><br><br>
    <p class="MsoNormal"><font face="Times New Roman"><u>Dag 3: Awaroa - Whariwharangi via seperation point (20 km)</u><br>
De dag begint met een hele lange
tidal crossing. Na deze oversteek
wordt het echt een stuk rustiger en
komen we in een deel van het
nationale park waar veel minder
mensen komen. Iedere baai die ik
tegenkom is weer mooier dan de
vorige. Onderweg ontmoet ik weer
allemaal gezellige mensen en ik
ben blij als ik aan het eind van de
dag lekker mijn tentje kan opzetten
en geniet van de zonsondergang.
</div>
<p class="MsoNormal"><font face="Times New Roman"><u>Dag 4: Whariwharangi - Tōtaranui via Gibbs Hill (10 km)</u><br>
De laatste dag is kort in kilometers, maar wel een dag met de meeste hoogtemeters.
Inmiddels voel ik de tas behoorlijk drukken op mijn schouders en heupen en ik ben blij
wanneer ik de top van Gibbs Hill. Dan volgen de laatste paar kilometers naar het strand van
Totaranui, waar de watertaxi me ophaalt om terug te gaan naar het beginpunt. Ik zou zo nog
een paar dagen door kunnen lopen in dit prachtige park en vind het een gek idee dat ik na 4
dagen weer de bewoonde wereld in ga stappen en mijn mobiel aan ga doen. Gelukkig kan ik
nog een paar uur genieten op het strand voor de taxi er is.
<br>
<br>
<img class="float-left" img border="0" src="Alle foto's/Zuidelijke Alpen Nieuw-Zeeland/foto17.png" width="680" height="378">
<div style="clear: both;"></div>
<br>
Nogmaals heel veel dank aan het Frits Deiters Fonds voor het mede mogelijk maken van
deze reis. Het was echt een onvergetelijke ervaring door een adembenemend landschap!
Wat mij betreft wordt de eerstvolgende DAC een Southern Alps editie, ik stippel met liefde
een mooie route voor ons uit!

</body>

</html>
