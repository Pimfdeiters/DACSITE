<html>

<head>
<meta http-equiv="Content-Language" content="en-us">
<meta http-equiv="Content-Type" content="text/html; charset=windows-1252">
<title>DAC 16</title>
<style>
<!--
 p.MsoNormal
	{mso-style-parent:"";
	margin-top:0cm;
	margin-right:0cm;
	margin-bottom:10.0pt;
	margin-left:0cm;
	line-height:115%;
	font-size:12.0pt;
	font-family:"Arial","sans-serif";
	}
-->
</style>
</head>

<body bgcolor="#FFFF80">

<p class="MsoNormal">DAC 16, augustus 2013.&nbsp;</p>
<hr>
<p class="MsoNormal">&nbsp;</p>
<p class="MsoNormal"><span style="line-height: 115%">Het oorspronkelijke plan 
voor DAC 16 was via de Lischana Hütte naar de Sesvenna Hütte te lopen om dan 
zaterdag de spectaculaire Val d'Uina Schlucht te overmeesteren.</span></p>
<p class="MsoNormal"><span style="line-height: 115%">Op donderdag 8 augustus 
regende het pijpenstelen. Er was weliswaar een weersomslag aangekondigd maar wij 
hoopten vurig toch een groot deel van de tocht te kunnen lopen. Op woensdag 
immers had Valerie nog in de volle zon met een Italiaan en twee Zwitsers gegolfd 
op Zuoz om ook dat gedeelte van het sportieve jaarlijkse evenement mee te nemen. 
Op dinsdag hadden Nic en Valerie hun inloopwandeling in het Rosegg tal gedaan 
samen met Els, Louck, Maarten en zijn 3 dochters, met natuurlijk een aangename 
lunch op het terras van<span style="color: #000099"> </span>Restaurant 
Roseggletscher.</span></p>
<p class="MsoNormal">
<img border="0" src="Alle foto's/DAC 2013/DAC 2013 foto 1.jpg" width="480" height="322"><br>
Foto: Bij Stampa tijdens een droog moment</p>
<p class="MsoNormal"><span style="line-height: 115%">Dus regen, en niet zo’n 
beetje. De voorspellingen waren slecht voor de twee komende dagen. We waren 
vastberaden om de continuïteit van de DAC niet in gevaar te brengen en bedachten 
met z’n vieren plan B; we daalden niet op 2 benen maar op 4 wielen vanaf de 
Majola naar het dorpje Stampa waar Alberto Giacometti heeft gewoond. Daar 
bezochten wij een museum vol rariteiten: naast schilderijen van zijn vader en 
andere familieleden waren er veel flora, fauna, mineralen en opgezette dieren en 
vogels uit de omgeving te zien. </span></p>
<p class="MsoNormal"><span style="line-height: 115%">Op vrijdag 9 augustus waren 
er minder stortbuien zodat we toch gretig onze bergschoenen aantrokken voor een 
wandeling voorbij Zuoz links van de weg naar boven, via een Schlucht Wanderung 
met een prachtige waterval. &nbsp;Na wat schuilen en een welverdiende en heerlijke 
Kaiserschmarre in de Alp Arpiglia, het lokale kroegje daar, gingen we weer terug 
naar het gezellige en gastvrije Chesa d’Árovens.</span></p>
<p class="MsoNormal">
<img border="0" src="Alle foto's/DAC 2013/DAC 2013 foto 2.jpg" width="360" height="480"><br>
Foto: Bij de snelstromende rivier</p>
<p class="MsoNormal"><span style="line-height: 115%">Op zaterdag was het mooi 
weer: we maakten een prachtige &nbsp;tocht van 3 tot 4 uur langs de Lägh da Cavloc in 
het Majola gebergte. Karin had zich inmiddels bij ons aangesloten. </span></p>
<p class="MsoNormal">
<img border="0" src="Alle foto's/DAC 2013/DAC 2013 foto 3.jpg" width="360" height="480"><br>
Foto: Afdaling naar het Lagho</p>
<p class="MsoNormal">
<img border="0" src="Alle foto's/DAC 2013/DAC 2013 foto 4.jpg" width="480" height="321"><br>
Foto: Afdaling naar het Lagho</p>
<p class="MsoNormal"><span style="line-height: 115%">Maarten Nieuwenhuys was met 
Willemijn en kleine Emilie die dag aangekomen in hotel Saratz; met z’n allen 
hebben wij toen deze in 2 opzichten mini-DAC afgesloten met de welbekende 
spaghetti maaltijd in de Pizna Cena. </span></p>
<p class="MsoNormal"><span style="line-height: 115%">&nbsp;</span></p>
<p class="MsoNormal"><span style="line-height: 115%">Els en&nbsp; Valerie</span></p>

</body>

</html>
