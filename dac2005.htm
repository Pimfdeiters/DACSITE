<html>

<head>
<meta http-equiv="Content-Language" content="nl">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>DAC TOUR 2005</title>
</head>

<body bgcolor="#FFFF99">

<p><font size="4">DAC TOUR 2005</font></p>
<hr>
<p>DAC verslag door Monique Robinson-Deiters, Margriet Deiters en Pia 
Hudig-Deiters</p>
<p class="MsoNormal"><b>Donderdag 4 augustus<br>
</b>Om 14.45 uur verzamelen wij ons in de tuin van Els en Louck voor het begin 
van de achtste Dac tour. Allereerst natuurlijk de familie foto, dit keer niet 
genomen door de&nbsp; echte Fotograaf,&nbsp; maar door onze eigen gids Matthis, de 
voorrijdkosten worden toch wat bezwaarlijk. We zullen zien uit welk Fototoestel 
de uitverkoren foto komt!<br>
Wie deden er allemaal mee aan deze achtste editie :<br>
Tak Ben:<br>
Els, Louck, Marlie, Bernard, en Frank</p>
<p class="MsoNormal">Tak Frits:<br>
Frits, (Kiki) Valerie, Nic, Margriet, Karin, Piet-Hein, Reinier, Robert-Jan, 
Anne marie, Floris en Carlijn.</p>
<p class="MsoNormal">Tak Hein:<span lang="FR"><br>
Monique (uit de U.S.A.) </span>Pia, Ben , Marian, Paul, Patricia, Thijs, Emo en 
Hein.</p>
<p class="MsoNormal">Een misschien niet zo groot gezelschap….maar wel heel 
select!</p>
<p class="MsoNormal">
<img border="0" src="Alle foto's/DAC 2005/DAC 2005 foto 1.JPG" width="648" height="432">&nbsp;<br>
<font size="2">Foto: de groep vlak voor vertrek vanuit Pontresina.</font></p>
<p class="MsoNormal">Om 15.30 uur vertrekt de bus naar het UnterEngadin, waar 
wij bij Guarda&nbsp; ( hetzelfde startpunt als verleden jaar) beginnen aan de anstieg 
naar de Tuoi Hutte&nbsp; (2250M). Onze gidsen voor morgen zijn ook al van de partij: 
Nuot, Matthis und der Leo. Het is frisssss en winderig ,de jacks gaan aan, en 
een enkeling haalt de handschoenen al te voorschijn…..<br>
In de hut worden we opgewacht door Frank, die het bed voor Els al heeft 
opgemaakt en de wijn heeft opengetrokken, zodat we de Polenta wat makkelijker 
naar binnen kunnen laten glijden.<br>
<br>
<img border="0" src="Alle foto's/DAC 2005/DAC 2005 foto 2.JPG" width="682" height="512"></p>
<p class="MsoNormal">Tijdens het diner zorgt Frank (zie foto) voor de wijn (heel 
veel dank) en spreekt ons natuurlijk weer toe</p>
<p class="MsoNormal">
<img border="0" src="Alle foto's/DAC 2005/DAC 2005 foto 3.JPG" width="648" height="432"></p>
<p class="MsoNormal">Monique die voor de eerste keer meedoet kijkt haar ogen uit 
en geniet&nbsp; en Frits die terug is van weggeweest zorgt voor een muzikale 
omlijsting (zie foto) …Wordt er een nieuw DAC lied geboren ? We zullen zien, 
voorlopig houden we ons aan de volgende, heel verheffende tekst:</p>
<p class="MsoNormal">‘OH wat heb ik ut warrum, ruik eens onder me arrum…..’</p>
<p class="MsoNormal">Morgen wordt een zware tocht dus dekken we ons vast een 
beetje in, We gaan op tijd de mandjes in. Nu pas blijkt dat we grote Hein wel 
heel erg missen, geen moppen, geen winden, geen kussengevecht, het lijkt een 
saaie nacht te worden,… maar…. de twee grootste snurkers van het westelijk 
halfrond zorgen toch dat de nachtrust in de groep ernstig verstoord raakt. Wij 
stellen voor, dat alle deelnemers&nbsp; DAC DOPPEN&nbsp; krijgen, gesubsidieerd door Het 
Fonds.</p>
<p class="MsoNormal"><b>Vrijdag 5 augustus<br>
</b>Om 4.45 uur wordt er op de deur geklopt…….behalve Frank, Valerie, en 
Robert-Jan staat het hele gezelschap op. Onmiddellijk na het ontbijt vertrekt de 
troep om 6.00 uur om via de Pass Vermunt (2800 mtr) richting de Ochsenscharte 
(2900mtr)) te lopen en vandaar&nbsp; over de Gletscher&nbsp; Richting de Jamtal Hutte te 
gaan.<br>
Het is koud en ’t is guur en de Anstieg steil en ijzig, geen wonder dat er iets 
fout moest gaan.<br>
Monique vliegt met een reuze salto de beek in en neemt en passant de neus en 
bril van Piet Hein mee. Veel bloed aan de paal, het water kleurde onmiddellijk 
rood. Gelukkig loopt de Dokter ook in de achterhoede, hij heeft met 
ijscompressen en zwaluwstaartjes de neus weer opgelapt .<br>
Bovenaan…. Het laatste stuk is lang niet ongevaarlijk: vanwege een laagje sneeuw 
en ijs trekken we onze ‘stijgbeugels’ aan, het stormt om de rotsen. Emo heeft 
natuurlijk weer pech…een stijgijzer past niet goed onder zijn schoen, gelukkig 
zijn de Zwitserse gidsen erg handig, en zo lopen we dan toch allemaal richting 
de Ochsenscharte (2900mtr).<br>
<br>
&nbsp;<img border="0" src="Alle foto's/DAC 2005/DAC 2005 foto 4.JPG" width="682" height="512"><br>
<font size="2">Foto: Het blijft zeer guur en we zijn blij met onze handschoenen 
en mutsen.</font></p>
<p class="MsoNormal">We zijn&nbsp; inmiddels in Oostenrijk aangekomen. Aan de voet 
van de Dreilander spiz (3197mtr) splitst de groep zich. Twee gidsen gaan met de 
meest ervarenen onder ons richting de top&nbsp; ( Frits, Reinier, Paul en Thijs).&nbsp; 
Helaas moeten ze vlak onder de top beslissen niet verder te klimmen,&nbsp; er ligt 
teveel ijs en sneeuw. Intussen gaat de rest van de groep pick-nicken, maar omdat 
het zo koud is besluiten we al snel onder leiding van Leo en Piet Hein twee 
cordee’s te vormen en de tocht over de Jamtal gletscher (Jamtalgletscher ligt in 
het Silvretta gebied) te beginnen.<br>
<br>
<img border="0" src="Alle foto's/DAC 2005/DAC 2005 foto 5.JPG" width="648" height="432"></p>
<p class="MsoNormal">Het&nbsp; is een spannend avontuur, we worden omgeven door&nbsp; 
sneeuw , ijs&nbsp; en hoge bergen en we moeten&nbsp; veel spleten en muhles omzeilen. 
Gelukkig is de zon inmiddels gaan schijnen en het is 11.30 uur als we onder aan 
de gletscher onze stijgbeugels mogen afdoen, ook is het nu tijd om een 
boterhammetje te eten. Hier wachten we op de Spiz gangers.</p>
<p class="MsoNormal">
<img border="0" src="Alle foto's/DAC 2005/DAC 2005 foto 6.JPG" width="648" height="432"></p>
<p class="MsoNormal">Hier wachten we op de Spiz gangers (vlnr op de foto: Frits, 
Reinier, Paul, Thijs). Wanneer uiteindelijk het gezelschap weer compleet is 
krijgen we van Nuot de nodige instructies over HOE ons te gedragen in een 
Oostenrijkse hut……<br>
De rugzakken buiten op een rij; de stokken in de hal;&nbsp; geen stijgijzers los 
laten bungelen en niet zomaar naar je kamer gaan, niet zomaar iets bestellen, 
tenzij…. Je het per se zelf wilt betalen.<br>
Gelukkig loopt het allemaal goed af en blijkt dat wij ons als groep ook heel 
netjes kunnen gedragen.<br>
Er zijn douches…wat een luxe, en er wordt nog wat aan de teint gewerkt in de 
zon…(als dat maar goed gaat.)en sommigen doen gewoon een dutje. Louck, Valerie 
en Robert - Jan voegen zich later weer bij ons, zij hebben hun eigen Anstieg 
gemaakt en komen goed “uitgerust” boven.</p>
<p class="MsoNormal">
<img border="0" src="Alle foto's/DAC 2005/DAC 2005 foto 7.JPG" width="512" height="682"><font size="2"><br>
Foto: prachtig panorama vanuit de hut </font></p>
<p class="MsoNormal">Tegen borreltijd komt iedereen weer samen&nbsp; en het diner&nbsp; 
met mystery vissticks verloopt rustig …wij gedragen ons goed, ondanks dat er 
een&nbsp; lawaaierige Nederlands groepje in onze hoek zit, het blijken vrienden van 
Nic.!!<br>
Ruim na het diner breekt de hel ineens los- Er wordt hevig gedanst , een 
Oostenrijks gezelschap met guitar en trekzak heeft veel plezier &amp; laat ons ruim 
meegenieten,&nbsp; dus dansen we met &amp; voor tien.</p>
<p class="MsoNormal"><b>Zaterdag 6 augustus<br>
</b>We mogen een uurtje langer slapen en worden om 5.45 uur gewekt door Nuot—het 
regent pijpenstelen. Het oorspronkelijke plan , een tocht van 7 uur met 700 mtr. 
hoogte verschil gaat aanvankelijk “gewoon” door; na het ontbijt zijn de 
weersomstandigheden&nbsp; echter zodanig verslechterd dat het verstandiger lijkt de 
tocht te wijzigen.<br>
Terwijl wij in de hal wachten, verrast en vergast Floris ons op zijn vermaarde 
stinkbom. Tenslotte brengen taxies ons naar het station van Landeck, waar de zon 
heerlijk begint te schijnen. Met twee bussen komen we uiteindelijk in Pontresina, 
we hebben een vrije middag die op “eigen wijze”&nbsp; ingevuld wordt.<br>
We ontmoeten elkaar om 19.00 uur, fris geboend en lekker ruikend voor het slot 
diner van dit wederom fantastische evenement in restaurant Morterrratsch. Na het 
verbouwen van de tafels is dan eindelijk de tijd rijp Els toe te drinken en haar 
alle lof toe te zwaaien voor de uitstekende&nbsp; en toegewijde organisatie van deze 
8<sup>ste</sup> DAC.<br>
Wijn zingen haar toe…: Wijze: In Holland staat een huis:</p>
<p class="MsoNormal"><i>Veel dank aan onze Els, So gut auf Eis und Felz,<br>
Voor deze prachtige achtste DAC,<br>
Dat zingt hier iedere Deiters tak,<br>
Veel dank aan onze Els, So gut auf Eis und Felz!</i></p>
<p class="MsoNormal">
<img border="0" src="Alle foto's/DAC 2005/DAC 2005 foto 8.JPG" width="682" height="512"></p>
<p class="MsoNormal"><font size="2">Foto: slotdiner, de sfeer was zeer 
geanimeerd</font>.</p>
<p class="MsoNormal">De wijn gaat erin als koek. Vervolgens slaat Els haar 
rechter buurman en rekenmeester Piet-Hein tot ridder in de orde van de “Gouden 
Beer” wat voor iedereen, maar speciaal voor hemzelf&nbsp; een bijzonder emotioneel 
moment is. Wij wensen hem van harte geluk met deze welverdiende onderscheiding 
!!</p>
<p class="MsoNormal">Niet veel later blijkt er een coup gepleegd en nemen de 
querillaleiders het Frits Deiters Fonds van nu af over: P.A.H.M. Deiters (Paul), 
F.B. Deiters&nbsp; (Frits ), E.J.M. Meeus- Deiters (Els), en namens de jongere 
generatie F.M. DeZwaan (Feico).<br>
Onder dankzegging voor het bijzonder vele werk van het vorige bestuur, wordt het 
nieuwe bestuur bij acclamatie goedgekeurd en toegejuicht. Wij hebben 
hooggespannen verwachtingen van dit kundig en besluitvaardig kwartet.</p>
<p class="MsoNormal">Terwijl twee opdringerige jongens uit Midden-Nederland 
zichzelf benoemen tot evenementen commissie, worden De Dames uit de Vijverlaan 
in Rotterdam met algemene stemming tot de Lustrum&nbsp; commissie benoemd. De Dames 
zullen graag gebruik maken van hun diensten….. Maar, jongens uit Midden- 
Nederland, zorg dat de “memory card “ vol is !!&nbsp; Wij verheugen ons op een 
prettige samenwerking.</p>
<p class="MsoNormal">Paul komt met het uitstekende idee om klettercursussen&nbsp; 
e.d. vanaf nu te ondersteunen vanuit het F.D. fonds, zodat de 3<sup>de</sup> en 
4<sup>de</sup>&nbsp; generatie de mogelijkheid krijgen vertrouwd te raken met de 
bergsport.</p>
<p class="MsoNormal">Terwijl iedereen van zijn diner geniet maakt Piet-Hein 
melding van het feit dat hij een bijzonder mysterieus attribuut in zijn rugzak 
heeft gevonden: het is zwart, maatje 36, en afkomstig van de Hema. Degene die 
iets dergelijks mist, kan haar rechtmatige eigendom bij de receptie van het 
Morterratsch restaurant ophalen…wel snel zijn!</p>
<p class="MsoNormal">Bij het toetje komen er wat vrolijke moppen over tafel; de 
stemming wordt steeds geanimeerder, zeker wanneer wij de data&nbsp; voor de volgende 
DAC te horen krijgen.</p>
<p class="MsoNormal">Het wordt waarschijnlijk 3 t/m 5 augustus 2006.</p>
<p class="MsoNormal">Tot slot eindigen wij met het Lustrum lied…………………op de 
wijze van&nbsp; In Holland staat..</p>
<p class="MsoNormal"><i>Het lustrum komt eraan<br>
Laat alles even staan,<br>
De nichten van de Vijverlaan,<br>
Die gaan er beiden tegenaan,<br>
Laat alles even staan,<br>
Het lustrum komt eraan!!!!!</i></p>
<p class="MsoNormal">Een vriendelijk doch ook dringend verzoek van Els 
.:.volgend jaar graag SNEL reageren op haar uitnodiging!</p>
<p class="MsoNormal"><span lang="FR">Monique Robinson-Deiters<br>
Margriet Deiters</span><br>
Pia Hudig-Deiters</p>

</body>

</html>
