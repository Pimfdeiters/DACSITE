<html>

<head>
<meta http-equiv="Content-Language" content="en-us">
<meta name="GENERATOR" content="Microsoft FrontPage 5.0">
<meta name="ProgId" content="FrontPage.Editor.Document">
<meta http-equiv="Content-Type" content="text/html; charset=windows-1252">
<title>New Page 1</title>
</head>

<body bgcolor="#FFFF80">

<p><font size="4">Verslag DAC toer 2003</font></p>
<hr>
<p class="MsoNormal">Woensdag avond, 6 augustus 2003</p>
<p class="MsoNormal">Onder een stralende zon werd de opening van de DAC tour 
ingeluid met de zo vertrouwde borrel bij Els en Louck buiten op het terras. &nbsp;Altijd 
een gezellig weerzien en een mooi moment om even het afgelopen jaar en nog 
diverse sterke verhalen door te nemen. &nbsp;En natuurlijk ook om even vooruit te 
kijken naar het programma van de DAC 2003, al weer de zesde editie in deze vorm. 
De avond werd besloten met een gezellig diner in de Pitschna Scena, inmiddels 
ook een vast onderdeel van het jaarlijks festein in Pontresina. Frank gaf een 
inspirerende speech in het Italiaans en nog een lesje hoe je spagetti door de 
lucht kan laten vliegen waarbij alle sliertjes toch weer netjes op je bord komen. 
De kroeg stond op zijn kop en het bleef nog lang onrustig......</p>
<p class="MsoNormal">Donderdag 7 augustus</p>
<p class="MsoNormal">Het lijkt of deze mooie zomer geen einde kent want ook 
vandaag was het weer schitterend weer. In de tuin van Els en Louck kwam het 
volgende gezelschap samen voor de groepsfoto, en natuurlijk ook om mee te doen 
met het uitdagende programma van DAC 6:<br>
<img border="0" src="Alle foto's/DAC 2003/DAC 2003 foto 1.jpg" width="972" height="648"></p>
<p class="MsoNormal">Wandelende tak Ben:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wandelende tak 
Frits:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wandelende tak Hein:<br>
Els en Louck&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Valerie en 
Nic&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hélène<br>
Marlie&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Florien&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pia<br>
Franco&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Margriet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ben en Marianne<br>
Patricia, Bernard&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Piet 
Hein&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Paul<br>
Hein en Conny&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Evelien&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Patricia en Kees<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Thijs, Emo, Hein<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Jan en Patricia<br>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Emelie, Claire, Sonja</p>
<p class="MsoNormal">In totaal waren we met 28. De hele groep werd even na half 
drie per bus vervoerd naar Mandulain, het op 1697 meter gelegen start punt van 
de tour. Via een prachtige wandeling met een redelijk stijgingspercentage kwamen 
we na ca. 2 uur aan in een echte berghut: de Escha Hütte. Mooie ouderwetse 
houten hut, gelegen op 2594 meter hoogte. Genietend van een fenominaal uitzicht 
richting de Bernina groep werd er uitgebreid geborreld.<br>
<img border="0" src="Alle foto's/DAC 2003/DAC 2003 foto 2.JPG" width="864" height="576"></p>
<p class="MsoNormal">Avondervaringen DAC 2003&nbsp;<br>
door Ben<br>
Onze eerste tocht zit erop - was trouwens een eitje!!<br>
Beetje stijgen, beetje dalen en na een lang vlak terrein aankomst in de 
Escha-Hütte (2954 mtr).<br>
Eerst maar even een slaapplaats veroveren en daarna op het terras een beetje 
bijkomen. Lekker met een glaasje wijn nog even van de avondzon genieten. <br>
Het was een bijzonder gezellige hut en we hadden voor onze groep een apart 
gedeelte. De Hüttenwirt&nbsp; had een heerlijke maaltijd voor ons bereid. <br>
Eerst even een woordje vooraf van Jan en voordat ik er erg in heb zit er een 
pleister op mijn neus.<br>
Waarom nu altijd weer bij mij,terwijl ik niet eens mijn neus gestoten had deze 
keer<br>
De&nbsp; “Breathe Right – extra large, neusstrips voor grote neuzen maar vooral tegen 
andere ongemakken want bijeerdere DAC tours heb ik (Ben) menigeen zijn of haar 
nachtrust ontnomen. Ik snurk kennelijk een beetje!<br>
Nooit geweten want ik ben er nooit wakker van geworden.&nbsp; `Dit moet helpen` aldus 
Jan, En Nic was heel solidair hij plakt meteen ook een pleister op zijn neus. 
Deed hij dat zomaar of….snurkt hij ook.<br>
Die avond hebben we gemerkt dat pleisters ook niet altijd het wondermiddel zijn, 
alhoewel de dokters erin geloven. Ik (Ben) heb heerlijk geslapen en niets van 
mijn omgeving gemerkt.De anderen zagen er de volgende dag wel wat pipjes uit. 
Wie weet dat oordopjes ook wel leuk zijn.<br>
Na een inspannende tocht komen wij de tweede dag in de Kesch-Hütte aan waar wij 
bijzonder hartelijk worden ontvangen door de attente en servicegerichte John 
Cleese?</p>
<p class="MsoBodyText">Bergtochten kunnen nogal wat ongemak veroorzaken – blaren 
vooral veel blaren.<br>
Hél<span style="font-family:
e">è</span>ne had een ander ongemak aan haar voet en Nic heeft haar poliklinisch 
en op professionele wijze geopereerd. Nic ,waar is het bestek gebleven? En dat 
allemaal op 2632 mtr. Onze dokter had namelijk zijn Do it yourself First Aid 
Mountain kit meegenomen.<br>
Tijdens het avondeten houdt Nic nog even consult met mij…. Een klein ingreepje, 
gewoon poliklinisch en….. het is niet duur, “aldus Nic&nbsp;&nbsp;&nbsp;&nbsp; <br>
Diezelfde avond&nbsp; zijn wij bijna buren op het Matratzenlager. Nou, dat hebben we 
geweten want zonder pleister kan de dokter er ook wat van.<br>
Dus (aankomende) snurkers bij een volgende DAC tour, neem Breathe Right mee in 
je PSU, maar wees verstandig en lees vooraf de bijsluiter en na een week nog 
geen verbetering.</p>
<p><span style="font-size: 12.0pt; font-family: Times New Roman">Raadpleeg 
Nic!!&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></p>
<p class="MsoNormal">Vrijdag 8 augustus<br>
door Jan<br>
&nbsp;Beklimming Piz Kesch</p>
<p class="MsoNormal">Het is nog aardedonker wanneer onze gids Matthias– na eerst 
alle andere DAC-leden te hebben gewekt- de dependance van de Chamanna d’-Es-Cha 
binnenkomt om ons uit de de stapelbedden te jagen…. Jammer voor hem, maar we 
waren toch al klaarwakker van de spanning voor de tocht die ons naar de top van 
de Piz Kesch zou brengen. Allen het echtpaar Flore ronkt nog gemoedelijk door 
terwijl wij ons wankelend in de kleren hijsen. Eerst ontbijten in de Hütte. Daar 
staat de gids klaar om onze uitrusting te inspecteren. Alle tochtgenoten zijn 
gekleed in shorts, de gids gelooft zijn ogen niet . We hadden natuurlijk beter 
moeten weten en&nbsp; kunnen meteen terug om ons te verkleden. Vervolgens volgt een 
tweede verkleedpartij:&nbsp; het uitproberen van het klettergordeltje. Het blijkt een 
lastige puzzel op de vroege ochtend, het kost ons eindeloos veel tijd en de 
grijze cellen zijn wat vertaagd (waarom toch???). Na een heerlijk ontbijtje, 
geserveerd door onze vriendelijke Hüttenwirt, proppen we onze rugzakken vol met 
broodkorsten en gaan we op pad. (Ondergetekende bedenkt zich op het allerlaatste 
moment dat hij zijn dierbare stok, bij de Flore’s achtergelaten, toch bij zich 
wil hebben op deze tocht. De Flores verkeren in een innige slaaptoestand wanneer 
de stok stilletjes wordt weggenomen. Later zou dit tot&nbsp; paniek en verwarring 
onder de overige DAC-leden leiden.) </p>
<p class="MsoNormal">In stilte starten we de anstieg. Matthias voorop, gevolgd 
door Piet Hein, Emilie, Eveline, Paul, Thijs , Emo en Jan. Het blijkt toch een 
flinke stijging en het duurt toch al gauw anderhalf uur voor we het zadel 
bereiken van waar we ineens een betoverende blik op “onze” Piz Kesch krijgen. 
Voor ons ligt een indrukwekkende gletscher – de enige die nog over lijkt te zijn 
gebleven in deze moordend hete zomer. Daarachter in de verte de top, die via 
enige kletter passages bereikt moet worden. </p>
<p class="MsoNormal">Opnieuw het ritueel met de klettergordels. Het duurt dit 
keer bijna 20 minuten voordat iedereen de lendenen op de juiste wijze heeft 
ingesnoerd. Zodra uiteindelijk ook Emo&nbsp; is dichtgebonden kunnen we door. Nu maar 
hopen dat géén van ons, om wat voor reden dan ook, tussentijds uit de broek moet. 
Onze gids lijkt zichtbaar geïrriteerd door onze onhandigheid&nbsp; en maant ons met 
uiterst serieuze blikken tot spoedige hervatting van onze tocht.</p>
<p class="MsoNormal">We dalen af naar de rand van de gletscher. Het is er druk, 
er zijn een stuk of 5 andere groepen die zich klaarmaken voor de oversteek van 
de ijsvlakte. We vormen twee cordées: Éen met de junioren met Matthias vóorop en 
éen met de “senioren”, aangevoerd door Paul. Het junior cordée kijkt zo nu en 
dan vertwijfeld in onze richting, want het Duits van onze gids blijkt niet 
altijd verstaanbaar. “Op de tast” dan maar! De gletscher is nauwelijks nog 
besneeuwd en er zijn overal gapende spleten om ons heen. Het kost ons zeker 
anderhalf uur om over te steken op onze stijgijzers. Vooral Emo, Thijs en Emilie 
tonen zich uiterst behendig op deze ondingen. Vooral het laatste stuk over het 
ijs is stijl en erg vermoeiend. Onderaan de kletterwand gunt Matthias ons enige 
rust. Hij lijkt inmiddels flink te ontdooien. We drinken onze Marschtee en laten 
onze rugzakken en stijgijzers achter om het kletteren wat te vergemakkelijken.</p>
<p class="MsoNormal">Wat eenvoudig lijkt te beginnen wordt al gauw een 
griezeltocht….klappende knieen, trillende bovenlippen, klotsende oksels, 
geprevelde gebeden…..De diepe afgronden lijken ons naar beneden te trekken en 
van boven ons storten zo nu en dan door anderen&nbsp; losgetrapte stenen langs onze 
oren. Maar: klimmen is nu eenmaal leuk en we zijn DAC leden, dus we geven niet 
op. Het Junior cordée trekt met Matthias een sprint vooruit. Vrolijk lachend en 
fluitend trotseren zij alle gevaren en bereiken ruim vóór het door Eveline fris 
gehouden seniorenploegje de top. Eenmaal daar aangekomen is daar de 
verbroedering, de blijdschap en de bravoure. We kalken om 12 uur met trots onze 
namen in het Gipfelbuch en drinken thee en eten chocolade en maken foto’s. 
Matthias blijkt ineens alle twijfel verloren te zijn en prijst de junioren om 
hun doorzettingsvermogen en conditie! De Piz Kesch (3418 meter ü.m.) is 
bedwongen en het DAC stempeltje is er gezet. We blijven er een half uurtje 
genieten van het adembenemende uitzicht.</p>
<p class="MsoNormal">En dan denken we vrolijk kletsend af te kunnen dalen!<br>
<img border="0" src="Alle foto's/DAC 2003/DAC 2003 foto 3.JPG" width="864" height="576"></p>
<p class="MsoNormal">Wat een tegenvaller….dalen blijkt nog hachelijker dan 
stijgen. Rutschend en wankelend aan het touw klauteren we naar beneden. Hier en 
daar is een passage voorzien van een vast touw, dat helpt. Verder dient 
vertrouwd te worden op ieders kunst van het zekeren. Gids en junioren sprinten 
voor ons uit. Angst lijkt hen vreemd. Na enige spannende momenten bereiken we na 
een half uur onze rugzakken. De stijgijzers hoeven niet meer ondergebonden. Het 
resultaat is een wat dronken uitziende bende glibberende alpinisten die zich een 
weg baant richting de nieuwe Kesch Hütte. Onderweg moet nog regelmatig gestopt 
worden voor sanitair oponthoud (was het de ontlading van de angst?) We passeren 
enorme spleten, die als grote gapende walvisbekken alles en iedereen lijken op 
te zuigen. De gletscher is één groot waterveld. De extreme hitte zet iedere dag 
opnieuw de hele boel blank. Al discussiërend over de broeikastoekomst bereiken 
we uiteindelijk het einde van de gletschertong, alwaar ondergetekende zijn 
rechter been eens flink tussen een rots en het ijs haalt om zo een 
onvergetelijke indruk op zijn echtgenote te maken, hetgeen natuurlijk gelukt 
is……..<br>
<img border="0" src="Alle foto's/DAC 2003/DAC 2003 foto 4.jpg" width="432" height="648"></p>
<p class="MsoNormal">Na 10 uur onderweg te zijn geweest bereiken we de hut van 
John Cleese, waarover in het andere deel van dit verslag meer te lezen is!&nbsp; De 
hereniging met de andere DAC leden volgt snel. Onze gids is alle twijfel te 
boven en roemt de klettervaardigheden van zijn junior cordée. Wat hem betreft 
komen Thijs , Emo en Emilie een hele zomer naar Pontresina om zich op te laten 
leiden voor de Bianco Grat! Wie weet, maar nu geldt alleen nog maar dit: Piz 
Kesch is ours……Die kan van het lijstje worden geschrapt!</p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's/DAC 2003/DAC 2003 foto 5.jpg" width="864" height="576"></p>
<p class="MsoNormal">
<img border="0" src="Alle foto's/DAC 2003/DAC 2003 foto 6.jpg" width="864" height="576"></p>

</body>

</html>
