<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<title>DAC 2004</title>
</head>

<body bgcolor="#FFFF80">

<p><font size="4">DAC 2004</font></p>
<hr>
<p class="MsoNormal">DAC verslag 2004 (door Bernard Prenger, Feico de Zwaan)</p>
<p class="MsoNormal">Donderdag 5 augustus<br>
Het was een mooie dag voor het begin van de zevende editie van de DAC. We 
verzamelden om half vier in de tuin bij Chesa d ‘Árovens waar ook de groepsfoto 
werd gemaakt. <br>
<img border="0" src="Alle foto's/DAC 2004/DAC 2004 foto 1.jpg" width="817" height="553"><br>
Een hele grote groep DAC’ers deed dit jaar mee, om precies 
te zijn:</p>
<p class="MsoNormal">Wandelende tak Ben:&nbsp;<br>
Els en Louck, Marlie en Elzo met Robert en Bernard; Frank; Hein en Conny<br>
<br>
Wandelende tak Frits:<br>
Valerie en Nic, Feico en Monique, Florien; Margriet, Jim , Martijn; Karin; Piet 
Hein en Suzanne, Evelien en Koen, Marjolein en Jochem, Reinier.</p>
<p class="MsoNormal">Wandelende tak Hein:<br>
Hélène; Pia; Ben en Marianne; Patricia en Kees, Emo, Hein; Pia (helemaal uit de 
VS); Jan, Emelie, Sonja&nbsp;</p>
<p class="MsoNormal">Bij dit gezelschap voegden zich nog: Pieter en zoon Tom bij 
de Silvretta Hutte.&nbsp;<br>
Hierna gingen we in de bus die ons naar het Unterengadin 
bracht voor het begin van de tocht. We begonnen vanaf het startpunt Guarda (1653 
m). De eerste 200 meter was best stijgen en ook door het warme weer was het wel 
wat zwaarder maar toch wel te doen en daarna was het gewoon stijgen maar was het 
goed te doen. Het was natuurlijk weer zo als je een hut zag dat je dacht dat is 
onze hut maar dat was natuurlijk niet zo. Na 597 meter stijgen en 2.5 uur 
wandelen waren we bij de Tuoi Hütte (2250) gearriveerd waar we mooi konden 
uitrusten.&nbsp;<br>
's Avonds was het natuurlijk een dolle boel: <br>
<img border="0" src="Alle foto's/DAC 2004/DAC 2004 foto 2.JPG" width="756" height="504"><br>
Vrijdag 6 augustus&nbsp;<br>
Vandaag begon de tweede dag van de DAC 2004 en iedereen had 
er veel zin in. We moesten ‘s ochtends om 6 uur op wat ik wel vroeg vond en ik 
was vast niet de enige. De groep die de Piz Buin ging beklimmen was toen al ruim 
op weg (zie verslag Beklimming Piz Buin). Nadat iedereen gereed was voor de 
tocht van vandaag gingen we de berg op begeleid door de twee gidsen: Nuot Grass 
en Mathis Raflier. Het beginstuk was niet echt moeilijk totdat we bij het eerste 
obstakel kwamen van de dag namelijk bij een beekje waar velen van ons een natte 
broek aan overhielden (waaronder ik) maar de meesten werden geholpen door de 
gids.<br>
Het begin: <br>
<img border="0" src="Alle foto's/DAC 2004/DAC 2004 foto 3.jpg" width="756" height="504"><br>
Daarna was het redelijk stijgen tot we een kleine pauze hielden waar iedereen 
even snel wat kon eten en weer&nbsp; energie kon op doen, daarna gingen we weer 
verder en&nbsp; we over een paar mini gletsjers gingen die goed te bewandelen waren. 
Na de mini gletsjers gingen we over die stukken met van die grote stenen die nog 
wel konden bewegen en wat niet al te makkelijk was voor de ouderen onder ons 
maar ook voor de jongeren onder ons was het niet al te makkelijk. Daarna kwamen 
we bij een stuk waar we veel moesten stijgen en dat toch wel zwaar was, maar 
daarna hadden we een lunchpauze vlak voor de Silvretta Gletscher, waar we konden 
uitrusten en lekker ons lunchpakket konden opeten. Na de lunchpauze gingen we de 
gletsjer op aan 4 verschillende touwen onder leiding van de 2 gidsen en Jan 
Deiters en Piet-Hein Deiters. <br>
De gletsjer:<br>
<img border="0" src="Alle foto's/DAC 2004/DAC 2004 foto 4.JPG" width="756" height="504"><br>
Het was een stuk stijgen maar het was niet te zwaar en toen waren we op de top 
van de Silvretta Gletscher (3000). Na de top was het dalen, en moesten we ook 
over het tweede obstakel van de dag namelijk tussen twee spleten, maar iedereen 
heeft het overleefd. Daarna was het dalen waarbij er wel veel werd gevallen 
omdat het ijs begon te smelten, maar het is gelukt. </p>
<p class="MsoNormal">Allemaal aan het touw:<br>
<img border="0" src="Alle foto's/DAC 2004/DAC 2004 foto 5.jpg" width="756" height="504"></p>
<p class="MsoNormal">Nadat we de gletsjer af 
waren hadden we een kleine pauze waarbij we onze tuigjes uit konden doen en nog 
wat chocola of zoiets dergelijks konden eten: <b><br>
<img border="0" src="Alle foto's/DAC 2004/DAC 2004 foto 6.JPG" width="756" height="504"><br>
<br>
</b>Na de lunchpauze was het een uur lopen naar de Silvretta Hütte wat niet 
moeilijk was,&nbsp; eigenlijk vond ik dit het makkelijkste stuk van de hele DAC. 
Daarna arriveerden we in de Silvretta Hütte (2341).</p>
<p class="MsoNormal">Zaterdag 7 augustus<br>
De laatste dag helaas, het was niet zo vroeg op staan als 
vrijdag gelukkig, maar iedereen moest inpakken en daarna nog de laatste 
wandeling maken. <br>
Vlak voor vertrek: <br>
<img border="0" src="Alle foto's/DAC 2004/DAC 2004 foto 7.JPG" width="756" height="504"><br>
<br>
Gelukkig was dit alleen maar een afdaling, want de laatste dagen waren toch 
eigenlijk wel zwaar geweest. Uiteindelijk bleek ook deze laatste dag nog een 
heel avontuur te worden . Na een afdaling van ongeveer een uur waren we beneden. 
Hier konden we wat koffie krijgen en moesten we op de taxi wachten, ook namen we 
hier afscheid van Oom Pieter , Tom , Pia en Hélène. Nadat we dit hadden gedaan 
kwamen de taxi’s eraan. Er waren 6 taxi’s waarmee we terug reden. In het begin 
moest er telkens iemand uitstappen want er moesten telkens vee-poortjes worden 
geopend, we reden namelijk gewoon tussen de koeien en ander vee. Na deze rit van 
ongeveer een kwartier kwamen we aan in Klosters. Vanuit hier zouden we de trein 
pakken terug naar Pontresina. Maar eerst hebben we snel wat lekkers gegeten bij 
een restaurant in de buurt waar al gauw de helft van de groep zat. Toen de trein 
aan kwam bleek dat we een heel treinstel voor ons zelf hadden gereserveerd. <br>
Trein speciaal gereserveerd voor de familie: <b><br>
<img border="0" src="Alle foto's/DAC 2004/DAC 2004 foto 8.JPG" width="756" height="504"><br>
<br>
</b>We moesten nog een keer overstappen wat net goed ging. In de trein konden we 
nog mooi napraten over de tocht. Toen we weer waren aangekomen in Pontresina nam 
iedereen snel afscheid van elkaar om snel thuis een lekkere warme douche te 
nemen en ik een lekker bad.<br>
Natuurlijk was het zoals altijd een leuke en gezellige DAC!</p>
<p class="MsoNormal">De beklimming van de Piz Buin </p>
<p class="MsoNormal">“Jongens, wakker worden, Matthias heeft onze kamer 
overgeslagen bij het wekken” hoor ik door m’n oordoppen (een aanrader) heen. 
Allemachtig, wat is het vroeg, flarden van ronkende familie-leden en nachtelijk 
schuifelen waaien uit m’n hoofd. Het is zover, de veel besproken en nog meer 
bekeken Piz Buin is vandaag aan de beurt om bedwongen te worden. De hele middag 
en avond heeft zij boven de hut uitgetorend, net als de smalle couloir die ons 
eerste obstakel zal vormen. &nbsp;Zoals een kind een berg zou tekenen, een puntige 
driehoek, kijkt ze dreigend en tegelijk uitnodigend naar beneden. Typisch geval 
van ‘omdat ie er is’, is het antwoord op de vraag waarom we deze top zouden 
willen beklimmen. <br>
De Piz Buin: <br>
<img border="0" src="Alle foto's/DAC 2004/DAC 2004 foto 9.JPG" width="756" height="504"><br>
<br>
Met het nodige ontzag in onze knieen beginnen we na het ‘force-feeden’ van het 
ontbijt (wat is zo vroeg ontbijten toch moeilijk) aan onze klim. Uitgezwaaid 
door lichtelijk bezorgde dierbaren, alsof het de Everest is... Op het 
allerlaatst is er nog snel een tactische wissel doorgevoerd in het team dat naar 
de top zal gaan: Jan draagt zijn stokje met pijn in z’n hart over aan Tom 
vanwege een wel heel slechte nacht (of een leuke avond daarvoor?). Eerste stuk 
leidt ons over twee beekjes waar we alle 12 -10 klimmers en 2 gidsen-&nbsp; als 
ballerina’s overheen dansen. Prachtige rode gloed van de opkomende zon op de 
besneeuwde stukken hoog boven ons. Langzaam keert ook de moed terug uit onze 
schoenen en beginnen we wat te kletsen. Belangrijkste reden hiervan is ook het 
opzettelijk rustige tempo dat de gids inzet (ons kruit niet direct verschieten).
<span lang="EN-GB">‘If you think you can walk faster, you can carry my rope’</span>: 
klare taal.<br>
Omkijkend zien we dat ook de gletsjer-groep gestart is (het eerste en laatste 
stuk zijn hetzelfde). Een beweeglijke, kleurrijke sliert die zich de helling op 
kronkelt. </p>
<p class="MsoNormal">Bij onze eerste stop beginnen we met het ´bevestigen´ van 
de klim-gordel en worden de stijgijzers boven in rugzak gelegd. Slokje lauwe 
kruidenthee en een half banaantje later zit iedereen stevig in de gordels en 
vervolgen we onze tocht over het eerste grote sneeuwveld. Bijna hypnotiserend 
werkt het tempo en stevig inschoppen van de neus van je schoenen in de sneeuw. 
Langzaam maar zeker wordt de eerder genoemde couloir groter en steiler. Daar 
moeten we doorheen... </p>
<p class="MsoNormal">Bij een groepje rotsen aangekomen binden we de stijgijzers 
onder, nemen de pikkel van onze rugzak en delen de touwen in. De gidsen hebben 
verschillende manieren van aanpak: het eerste touw heeft relatief weinig 
tussenruimte, terwijl het tweede touw vrij veel ruimte tussen de klimmers heeft. 
Het idee hierachter ervaren we vrij snel. Na 10 minuten lopen worden we opeens 
opgeschrikt door vallende stenen. Het eerste touw gaat in opdracht van de gids 
snel dicht bij elkaar liggen met de rugzak boven zich. Het tweede touw heeft 
meer ruimte om de stenen te ontwijken indien nodig. Gelukkig loopt het voor 
beide touwen met een sisser af. Het wordt steiler en steiler, naar beneden 
kijken geeft zelfs de grootste dare-devil een samenknijpend gevoel in de 
maagstreek. Ogen op de hakken van je voorganger en doorstappen. ´Gestrecktes 
Zeil!´ Grote ontlading wanneer we aan de top van de couloir zijn. </p>
<p class="MsoNormal">Nu volgt het klauter stuk, met name door de stenen die hier 
en daar los liggen een spannend stuk. Zoals Tijn treffend opmerkt: “Hier merk je 
toch wie er vroeger goed kon bomenklimmen” Met ons beklimt ook een klein maar 
stevig groepje wolken de Piz Buin met als gevolg dat,&nbsp; aangekomen op de top, we 
naast het grote houten kruis en elkaar met name grijze wolken kunnen bewonderen. 
Dit maakt de euforie niet minder. Elke digitale camera draait overuren, er wordt 
zelfs getelefoneerd: “Ja, met mij, sta nu op de Piz Buin.... Dat is een 
berg..... wat?.....nee, een BERG, in Zwitserland.........Ja, cool he.......ok, 
bel je lator.” En natuurlijk niet te vergeten ‘Berg Heil’. <br>
Op de top:</p>
<p class="MsoNormal">
<img border="0" src="Alle foto's/DAC 2004/DAC 2004 foto 10.JPG" width="796" height="597"></p>
<p class="MsoNormal">En nog een mooie opname vanaf de top:<br>
<img border="0" src="Alle foto's/DAC 2004/DAC 2004 foto 11.jpg" width="796" height="597"><br>
Het grote nadeel van een stukje naar boven klauteren 
(afgezien van talloze voordelen) is het feit dat je dit ook weer naar beneden 
moet. Dus daar gingen we. Voor de aandachtige toeschouwer begonnen zich hier 
kleine verschillen in tempo en routes te vertonen tussen de touwen. 
Waarschijnlijk meer in bomen geklommen vroeger. </p>
<p class="MsoNormal">Wanneer gaat die mist nou weg? Op de gletsjer aangeland, 
pikkels weggeborgen en touw langer gemaakt. Dat het toch inspannend was geweest 
merkten we door twee kleine uitglijders. Toch ook mooi om te zien dat zo’n touw 
dan ook echt werkt en het niet alleen goed doet op de foto. <br>
Geheel verbaasd waren we toen we bij een kleine col aankwamen en daar een bord 
met Suisse zagen (in welk land waren we nu dan?). Blijkt dat de Piz Buin net in 
Oostenrijk ligt... dus telefoontje klopte niet helemaal. Vervolgens letterlijk 
op een lopen gezet over een schijnbaar eindeloze gletsjer. Een van de gidsen 
vond het hier welletjes (ging terug naar huis), dus met z’n 11-en aan een touw 
naar beneden geglibberd. Langs prachtige gletsjerspleten en enorme zeeen van 
ruimte gehobbeld, ondertussen heen en weer geslingerd door voor- en achterganger. 
Als paarden die stal ruiken werd er daarna nog een tandje op gezet toen eenmaal 
het touw los was en de gids nog even achter een steen was gaan zitten om met een 
geheel tevreden gezicht na een minuut of wat weer terug te komen. </p>
<p class="MsoNormal">Bij de hut aangekomen onthaald als helden, wat natuurlijk 
heerlijk was. Vanaf nu konden we beginnen met het aandikken van onze verhalen 
(die couloir ging recht omhoog...) </p>
<p class="MsoNormal">Emo, Evelien, Koen, Reinier, Tijn, Jimmy, Emilie, Tom en 
Paul, dank voor een mooie tocht en alle grappen. Volgend jaar weer, zou ik zo 
zeggen.</p>
<p class="MsoNormal">Na dit alles nog een apart woord van bewondering voor Paul, 
die als Nestor en meest ervaren klimmer van het gezelschap, tussen alle jonge 
honden wel heel gemakkelijk meekwam.</p>

</body>

</html>
