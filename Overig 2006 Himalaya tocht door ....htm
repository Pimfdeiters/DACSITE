<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<title>Himalaya tocht</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
</head>

<body bgcolor="#FFFF80">

<p>Himalaya tocht</p>
<hr>
<p class="MsoNormal">&nbsp;</p>
<p class="MsoNormal"><span style="font-size: 10.0pt">Ik kwam dinsdag 2 mei aan 
in Delhi, om daar vervolgens een paar dagen te verblijven en de stad te 
verkennen totdat de rest van de NOLS-groep uit de Verenigde Staten zou aankomen.
</span></p>
<p class="MsoNormal"><span style="font-size: 10.0pt">Ik kwam vrij laat aan die 
dinsdag en ben na in-checken in het hotel vrijwel meteen naar bed gegaan. </span>
</p>
<p class="MsoNormal"><span style="font-size: 10.0pt">De volgende dag ontmoette 
ik Varinder Singh, eigenaar van een toeristenbedrijfje dat schijnbaar al tijden 
zaken doet met NOLS. Hij nam me mee voor de lunch naar een restaurant met 
traditioneel Indiase gerechten. Erg lekker maar ook veel. Ik heb me die dag een 
begeleide tour langs toeristische sites aan laten smeren: heel interessant, 
allemaal op de unesco world heratige lijst ,maar ik had het ook uit een boekje 
kunnen halen. Die avond arriveerden de eerste twee medecursisten, Ashley en 
Sarah.. </span></p>
<p class="MsoNormal"><span style="font-size: 10.0pt">We zijn voor de 
gezelligheid naar de Mac Donalds gegaan! </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De volgende dag heb ik&nbsp; Raj 
Ghat en old Delhi bezocht. Het was ver in de 40, tegen&nbsp; 50 graden celcius en 
eigenlijk niet te harden, maar als goed toerist zijnde ging ik lekker door. Die 
avond was één van de gidsen voor de tocht aangekomen uit de VS, en nog een 
andere cursist. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De 5<sup>e&nbsp; </sup>mei ben 
ik met Ashley en Sarah naar een Sikh tempel gegaan, de Gurudwara Bangla Sahib: 
heel mooi, allemaal mensen die hun geloof zo vredig tot uiting brengen. Daarna 
met de meisjes naar Paharganj gegaan een winkelgebied in old Delhi. Na het eten 
hebben we de rest van de groep opgehaald van het vliegveld. Ben heel benieuwd 
naar de andere deelnemers. We zijn meteen door gereisd naar de next stop: 
Ranikhet. Aangekomen in Ranikhet logeren we in het Royal Mountain hotel. Bij 
helder weer kan je vanaf hier het land van sneeuw zien maar nu niet. Nog een 
tempeltje bezocht,&nbsp; inleiding gehad over milieu omstandigheden in dit gebeid. Nu 
ga ik slapen morgen ochtend vroeg ontbijten. Inmiddels zijn de namen van 
iedereen bekend: Nate, Adam, Mike, Nick, Ashley, Sarah, Joslyn, Laura en Kathryn 
zijn cursisten. Punit, Kevin, Sue en Sahanna zijn de gidsen/ cursus leiders.</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Inmiddels is het 7 mei en 
vandaag hebben we uitleg gekregen over rantsoenering, uitrusting: de tenten, 
gasbranders, EHBO kits, kaarten etc. Onze spullen zijn gecheckt of we niet 
teveel mee zouden nemen. Uiteindelijk met rantsoenen en tent e.d. woog mijn 
rugzak een kleine 23 kg dat is 2 kg boven het streefgewicht. Omdat ik zelf wat 
groter ben maakt het niet uit. Ondertussen is de stroom al meerdere keren 
uitgevallen. Langzaamaan merk ik dat ik verder en verder van ‘het westen’ kom; 
best spannend morgen vroeg rijden en overmorgen begint onze tocht!</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Het is dinsdag 9 mei en 
zijn we begonnen met de vallei in wandelen. Het gebied waar we nu zijn is 
sub-tropisch heel groen en vochtig: het is bijna niet te houden. En ook het feit 
dat we nog niet aan onze rugzakken gewend zijn help niet echt mee. Maar toch 
gaan we gestaag vooruit. De groep is in kleine wandel groepjes opgedeeld waar 
ieder weer zijn taak heeft. Ik bijvoorbeeld was pace-setter en&nbsp; bepaalde het 
tempo, rekening houdend met de langzaamste in de groep. Een ander had de kaart 
en moest zorgen dat we onze route volgden. Weer iemand anders was timekeeper. 
Deze zorgde ervoor dat we om de zoveel tijd even 10 minuten rusten en water 
konden drinken. Natuurlijk kon Punit het niet laten om bij een Cha’i huis te 
stoppen en ons deze pure cafeïne te laten proeven. Heerlijk. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal">
<img border="0" src="Alle foto's\Overig 2006 Himalaya tocht door\Himalaya1.JPG" width="419" height="385"></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De volgende dag werd een 
rustdag&nbsp; ingelast omdat er wat mensen in het dorp achter waren gebleven, die 
zich niet goed voelden. We hebben uitleg gekregen hoe we onze behoefte moesten 
doen. Minimaal 30 meter van stromend water en in een kuiltje van 9 inch diep. 
Neem water mee en zeep en stokjes of steentjes - wat jij fijn vindt! - om je 
achterste mee schoon te maken. Voor mij was het vrijwel meteen duidelijk: water 
en de linkerhand, want met rechts eet je en geef je dingen aan andere mensen .</span></p>
<p class="MsoNormal"><span style="font-size: 10.0pt">Volgende dag niet heel 
vroeg vertrokken, half 8, de eerste langere tocht naar een plek die Raragari 
heet. Ik liep mijn eigen tempo maar liep daardoor telkens&nbsp; ver voor iedereen. 
Langzaam veranderde het sub-tropischewoud in dor gras en licht bruine steen. Tot 
we om een hoek gingen in in een smalle kloof ineens weer door het sub-tropische 
liepen dit bleef zo tot Raragari. Ik heb nog een tas meegenomen van een meisje 
die hem halverwege had laten liggen in de struiken. Aan het eind van de dag had 
ik er weer 9,5 uur op zitten. We zijn ook nog gecontroleerd door de ITBP (Indo- 
Tibetan Border Police). Er zijn meerdere van dit soort checkpoints in deze 
vallei. Dit is zo omdat er in 1962 via deze vallei een inval is gedaan door de 
Chinezen. Alle handelscontacten zijn sindsdien verbroken en de dorpjes verder in 
de vallei lopen daardoor langzaam leeg. </span></p>
<p class="MsoNormal"><span style="font-size: 10.0pt">12 mei werd ons uitgelegd 
wat het begrip <i>Leader Of the Day(L.O.D.) </i>inhoudt en hoe dat werkt. Dit is 
één van de zaken die je bij NOLS leert. Je wordt in wandelgroepjes ingedeeld, 
met één iemand die een soort leidende-bindende factor binnen dat ‘team’ moet 
zijn. Dus in verschillende situaties, beslissingen moeten nemen, knopen door 
durven/kunnen hakken etc. We maakten een kleine wandeling waarbij we 500 meter 
stegen </span></p>
<p class="MsoNormal"><span style="font-size: 10.0pt">over 5 km hemelsbreed. We 
kregen voor het eerst EHBO, het ging niet eens zozeer over wat er aan de hand 
was maar hoe je bepaalde dingen kan herkennen en hoe er mee om te gaan. De 
voglende dag weer een wandeling van een kleine 5 km hemelsbreed maar deze keer 
600 m stijgen. We kwamen eindelijk bij de 3000 m grens in de buurt. Eerste grote 
top gezien Naichu Dhura (4977 M.ü.M).</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De volgende etappe was naar 
Rilkot. Langzaam werden rondom ons de hoge toppen zichtbaar: wat een knotsen van 
bergen en deze zijn nog maar vierduizenders. Niet te geloven. Het ging heel 
voorspoedig totdat we een rivier tegenkwamen waar geen brug was! Dus wadend door 
water&nbsp; tot onze knieën en soms zelfs tot heuphoogte naar de overkant. Vlak 
daarna was het dorp waar we ons kamp opsloegen. Hier hebben we een rustdag 
gehad. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Volgende dag op naar 
Martoli volgende plaats op de kaart. Dit is nou echt het schoolvoorbeeld van een 
leeggelopen dorp. Er woont nog een enkele oude baas of herder, verder is er 
plaats voor zo’n 500 man maar bijna alle huizen zijn verlaten en vervallen. We 
settelen in een binnenplaats, redelijk beschut van de wind. Er is zelfs 
mogelijkheid om in een oud vervallen gebouwtje te koken. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal">
<img border="0" src="Alle foto's\Overig 2006 Himalaya tocht door\himalaya2.JPG" width="399" height="300"></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">We hadden een paar dagen om 
vrij in te vullen en het idee van ‘small group expeditions’ ontstond. De groep 
werd in tweeën gesplitst: één zou avontuurlijk over een pas gaan; de andere 
groep zou een gletcher dal verkennen en dan een legendarisch uitzicht hebben op 
Nanda Devi (7800 M.ü.M), de godin van de omgeving. Ik ging voor de pas, die we 
ergens tussen de 5000 en 5200 m hoogte zouden passeren. Eerst nog ons respect 
jegens de godin uitten door een belletje op te hangen en toen naar boven. Het 
was soms best moeilijk vooruit komen want deze vallei was duidelijk aangetast 
door het terug trekkende permafrost. En het herderspad dat we volgden was op een 
gegeven moment voor een paar honderd meter voor ons volledig weggevaagt door 
smeltwater. We kampeerden rond de sneeuwgrens. Tot zover was alles goed maar de 
volgende morgen om vier uur bleek dat Laura erge maagkrampen had en veel aan het 
overgeven was. We waren gedwongen om terug te keren omdat Kevin het gedeelte van 
de Medicalkit met medicijnen e.d. niet mee had genomen. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal">
<img border="0" src="Alle foto's\Overig 2006 Himalaya tocht door\himalaya3.JPG" width="401" height="300"></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">We kwamen de andere groep 
tegen. Zij waren omgedraaid omdat er geen brug was naar de andere vallei, alleen 
een dun plankje en dat was niet veilig genoeg, vond Sue. Ze besloten de vallei 
in te gaan waar wij net uitkwamen. Om de dag op te vullen die door de mislukking 
van onze expeditie vrijkwam kozen we een nieuwe uitdaging: de Martoli Dhura 
beklimmen/ oplopen; deze was maar 1300 m hoger dan het dorp en volgens de kaart 
niet steil. Deze beklimming werd niet gehaald omdat we werden overvallen door 
onweer en de sneeuw al te zacht was geworden. We waren al een kleine 900/ 1000 
meter geklommen maar de laatste loodjes bleken de zwaarste voor ons met onze 
uitrusting. We waren alleen gewapend met een pikkel en loopstokkken. Het was 
niet veilig te daar te blijven. Twee expeditie pogingen mislukt. Ik moet eerlijk 
zijn, ik had het er niet makkelijk mee in het begin maar gelukkig was Kevin nog 
in prima doen en kon mij vertellen dat zo’n 70% van dit soort tochten door wat 
voor reden dan ook niet tot hun eindbestemming kwamen en om moesten draaien. <br>
<br>
&nbsp;</span></p>
<p class="MsoNormal"><span style="font-size: 10.0pt">Om het enigszins goed te 
maken gingen we bij een lokale vent de lokale keuken proberen: rijst, dahl, 
sabzi, alloo en chavel; geen roti dit keer. De volgende dag kwam de andere groep 
terug en hadden we een kleine reünie die werd gevierd door een herrantsoenering.
</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De dag daarop gingen we van 
Martoli naar Ganagher. Dit was een vrij makkelijke tocht door een landschap dat 
van subtropisch overging in de trans-Himalaya zone van dit overweldigend mooie 
gebergte. Even een kleine aarderijkskunde les: de trans-Himalaya zone is de 
laatste en hoogste zone voordat je bij het Tibetaanse plateau aankomt. We waren 
daar maar een kleine 6 mijl van de Tibetaanse grens verwijdert. De tocht naar 
Ganaghar was ik L.O.D. en mijn feedback aan het eind van de dag was alleen maar 
positief. Ik heb me dan ook voorbeeldig gedragen zoals het een heer uit de lage 
landen betaamd. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Daarna vertrokken we naar 
de Pachu Gal (Gal is Hindi voor Gletcher) inmiddels waren de afzonderlijke 
groepjes zonder gids of begeleiders en moesten we zelf maar de weg vinden. Door 
dichte bossen van rhodondendron en zilverberk was het niet makkelijk. (weer een 
leuk weetje: de plant die het hoogste groeit in de Himalaya is de zilverberk.) 
Na een paar uur kwamen we eindelijk op onze bestemming en onze begeleiders zaten 
daar al te genieten van een bakje chai. Gek was dat niemand last had van de 
hoogte terwijl we toch op 3900 m&nbsp; zaten. De dag daarop maakten we een kleine 
fieldtrip naar het bekken van de Pachu gal, en tevens de voet van de 7800 meter 
hoge Nanda Devi, het was echt <i>massive</i>, maar wat me opviel was dat deze 
relatief lage glechter helemaal bedekt lag met overblijfselen van wat wij 
dachten dat de morenen waren. <br>
<br>
&nbsp;</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">
<img border="0" src="Alle foto's\Overig 2006 Himalaya tocht door\himalaya4.JPG" width="647" height="486"><br>
Deze morgen zouden we vroeg vertrekken dus redelijke op tijd opstaan. Enkele 
mensen waren nogal enthousiast&nbsp; want met zonsopgang hadden zij Nanda Devi door 
de wolken kunnen aanschouwen. En wat gebeurde er net na het ontbijt: de wolken 
losten als sneeuw voor de zon op en daar was ze dan de (oud-) hoogste berg van 
India (totdat het kleine koninkrijkje Sikkim erbij gevoegd werd; daar liggen 
namelijk enkele acht duzienders. Nu staat ze ergens rond plaats 4 maar voor deze 
omgeving is Nanda Devi nog steeds de godin van de bergen.). </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Uiteindelijk moesten we 
verder naar onze volgende bestemming Burphu, een plaatsje waar zowaar leven is 
en waar boeren het land ploegen en bewerken. Hier is ook jeugd en gebeuren er 
zowaar dingen. Hier zijn we uit eten geweest. Weer het inmiddels gewoonlijke:&nbsp; 
rijst, dahl, chavel, sabzi, roti en alloo; maar deze keer met een sausje erbij 
een chutney van lime,mint en rode pepers overheerlijk.... </span></p>
<p class="MsoNormal"><span style="font-size: 10.0pt">De dag daarop was weer een 
rustdag. We deden een poging om de ‘richel’ die achter ons lag te beklimmen. Het 
bleek de eerste van velen te zijn en we zijn na een uur of 3 gestopt. Genoten 
van de mooie uitzichten en&nbsp; van een goed gesprek. Bijzonder was een Griffioen 
die we van redelijk dichtbij konden gezien. ‘s Avonds&nbsp; weer bij de lokale chai 
dukaan gegeten.&nbsp; </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">Inmiddels was het vrijdag 
26 mei. Wederom een herrantsoenering. We vertrokken naar onze volgende 
bestemming Tola. Ook Tola bleek een levendig dorp waar jeugd rondloopt. Later 
die dag kwam een groepje van zusjes, een moeder en hun broer en vader bij ons. 
Ze wilden met ons op de foto en al onze spullen bekijken en proberen. Het werd 
heel grappig toen we daarna first-aid gingen oefenen en scenario’s na gingen 
spelen. Zij dachten dat het echt was. Dat was wel mooi.</span></p>
<p class="MsoNormal"><span style="font-size: 10.0pt">Vanuit Tola trokken we de 
volgende dag verder richting de pas die we moesten nemen. Ergens halverwege&nbsp; 
kampeerden we om vervolgens de volgende dag over de pas te kunnen naar Ralam, 
een dorp in de volgende vallei. Die dag kregen we ook te horen dat we naar Ralam 
volledig zelf moesten gaan kamperen en de weg moesten vinden. De gidsen gingen 
een halve dag vooruit, dus spannend.</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De dag ging goed maar toen 
we er bijna waren kreeg ik last van mijn maag en raakte aan de dunne, de Calzone 
van de vorige avond was blijkbaar niet zo goed gevallen. De volgende dag was ik 
nog niet volledig hersteld en werd ik in groepje twee geplaatst. Voordeel was 
dat het minder hard ging en dat het pad door de sneeuw al voor ons uitgestapt 
was. Ik ging als een diesel naar boven en stopte nergens. Langzaam begon ik me 
beter te voelen en boven aangekomen deden we een soort victory dance, we trokken 
meerdere kledingstukken uit en begonnen in de sneeuw te rollen. Lachen. Daarna 
aan de andere kant ,de zuid helling (die volledig sneeuw vrij was) af. We kwamen 
aan het eind van de middag aan in Ralam. Op één dag van 4000 m. naar 4666 m. en 
weer naar 3400 m. hoogte gegaan. Een redelijke inspannende tocht.</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal">
<img border="0" src="Alle foto's\Overig 2006 Himalaya tocht door\himalaya5.JPG" width="511" height="383"></p>
<p class="MsoNormal"><span style="font-size: 10.0pt">Er was wederom een dag niet 
lopen ingepland. Wel uitleg over wat te doen in verschillende situaties. We&nbsp; 
lunchten bij een lokale boer. Later die dag kwam de boer terug bij ons langs met 
een geit, voor ons! We moesten hem nog wel even slachten. Hier waren alle 
meisjes niet zo van gediend, maar ik vond het wel mooi. Ik hield het touw vast 
dat om zijn horens zat. Die boer sloeg in één keer de nek door. </span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">De volgende dag vertrokken 
we richting Sarpu , een herders rustplaats onder een overhangende rots. Daar 
overnachtten we samen met 2 kalveren, heel gezellig. Volgende dag lekker vroeg 
weg want we hadden een lange weg te gaan. ‘s Avond tenten opgeslagen bij Paton, 
een niet veel zeggend dorpje maar wel grappig en&nbsp; pitoresk. De dag daarna zijn 
we door gegaan naar Matkot en Dhuratoli tenminste dat was het plan, we liepen 
door een dorpje langs een school en alle kinderen liepen een paar kilometer met 
ons mee dat was wel echt leuk. Toen gingen we weer de jungle in en kwamen we tot 
de ontdekking dat een paar dagen geleden er een grote steen lawine is geweest en 
dat het levensgevaarlijk was om verder te lopen over dit pad. </span></p>
<p class="MsoNormal"><span style="font-size: 10.0pt">We draaiden om en namen als 
bestemming die dag Jimmy Gad, waar na een paar uur de andere groep ook aankwam. 
We hebben daar bij de lokale chai dukaan gegeten en ontbeten omdat ons eten op 
was. De dag daarna wa de laatste dag en gingen we naar de TRC (touris rest 
center) waar we ons weer bij onze cursus leiders voegden.&nbsp; Die avond kwam een 
lokale handelaar met ons dealen over kleedjes en sjawls voor hele&nbsp; schappelijke 
prijzen. De dag daarna reden we terug naar Ranikhet en zijn we gedebrieft door 
Kutty. De dag daarna terug naar Delhi en een tour de cité gehad, waarna we zelf 
een beetje onze gang konden gaan. Ik ben met Adam lekker gaan chillen. Die dag 
ontstond het idee om nog naar de Taj Mahal te gaan. Anderen wilden ook nog naar 
Rajastan maar dat ging mij net wat te ver: qua geld en na een maand rond en met 
Amerikanen te hebben geleefd verlangde ik er naar om gewoon weer Nederlands te 
kunnen praten. Dus zo geschiedde: een tripje van 2,5 dag naar de Taj Mahal en 
vervolgens reisde ik terug naar ons platte, koude kikkerlandje.</span></p>
<p class="MsoNormal"><span style="font-size: 10.0pt">&nbsp;</span></p>
<p class="MsoNormal"><span style="font-size: 10.0pt">&nbsp;</span></p>

</body>

</html>
