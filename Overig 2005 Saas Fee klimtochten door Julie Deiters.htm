<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<title>Saas Fee klimtochten 2005</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
 li.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Times New Roman";
	margin-left:0cm; margin-right:0cm; margin-top:0cm}
-->
</style>
</head>

<body bgcolor="#FFFF80">

<p class="MsoNormal"><b><font size="4">Saas Fee klimtochten 2005</font></b></p>
<hr>
<p class="MsoNormal">&nbsp;</p>
<p class="MsoNormal">Door Willem Boezen, Noepy Testa, Ginette Verkleij en Julie 
Deiters</p>
<p class="MsoNormal">&nbsp;</p>
<p class="MsoNormal">Toppen</p>
<ol style="margin-top: 0cm; margin-bottom: 0cm" start="1" type="1">
	<li class="MsoNormal">
	<p class="MsoNormal">Weissmies (4023m) - Noordwestflank en westgraat 
	(normaal route)</li>
	<li class="MsoNormal">
	<p class="MsoNormal">Lagginhorn (4010m) - normaal route</li>
	<li class="MsoNormal">
	<p class="MsoNormal">Allalinhorn (4027m) - &nbsp;oostgraat</li>
	<li class="MsoNormal">
	<p class="MsoNormal">Nadelhorn (4327m) - normaal route</li>
</ol>
<p class="MsoNormal">&nbsp;</p>
<p class="MsoNormal"><b>Zaterdag 27 augustus – Aankomstdag</b></p>
<p class="MsoNormal">Willem en ik troffen Ginette en Noepy in Saas Fee. Bij 
aankomst in de namiddag, zag Saas Fee er voor de laatste week van augustus al 
verlaten en duister uit. Waarschijnlijk het gevolg van de vele regenbuien de 
afgelopen weken in de Alpen wat ook op enkele plekken tot overstromingen had 
geleid. Gelukkig waren de weersvoorspelling ons gunstig gezind; zon, zon en nog 
meer zon tot het einde van de volgende week met de 0-graden grens tussen de 
3.800m en 4.000m! </p>
<p class="MsoNormal">&nbsp;</p>
<p class="MsoNormal"><b>Zondag 28 augustus – 1<sup>ste</sup> inloopdag</b></p>
<p class="MsoNormal">De eerste dag vonden we dat we het rustig aan mochten doen; 
moesten we allemaal bijkomen van een of meerdere reisdagen, was het ten slotte 
vakantie en deze dag heet niet voor niks een ´inloopdag´. Kortom, spullen huren 
en in orde maken en wij dachten alle tijd te kunnen nemen voor een tocht vanaf 
Platjen (2570m) via de Britanniahutte (3030m) naar de Felskin (3000m). Helaas 
waren wij er niet van op de hoogte dat in Saas Fee de liften middagpauze hebben 
in de zomer, waardoor wij een flinke pas moesten houden om vooral niet vanaf de 
Felskin af te moeten dalen naar Saas Fee (1800m). Wij wilden namelijk bij het 
inlopen zoveel mogelijk knie– en spierpijn vermijden door naar boven te klimmen 
en waar mogelijk met de lift naar beneden te dalen (wat uiteindelijk, met een 
straf tempo, gelukt is).</p>
<p class="MsoNormal">&nbsp;</p>
<p class="MsoNormal"><b>Maandag 29 augustus – 2<sup>de</sup> inloopdag</b></p>
<p class="MsoNormal">Ons programma gaf ons nog een extra dag om energie op te 
doen en te acclimatiseren. Aangezien Noepy, Ginette en Willem niet eerder op een 
gletscher met touw, stijgijzers en pickhouweel hadden gelopen, stond vandaag in 
het teken van oefenen zodat we niet helemaal blue aan de klimtocht met de gids 
zouden beginnen. Hiertoe hadden wij de Allalinhorn uitgekozen, een van de 
makkelijkst te belopen 4.000ers. Na een zeer uitgebreide koffiepauze in een 
stralende zon op 3.500m, starten wij met de uitleg van de ´spelregels´ en een 
korte tocht tot halverwege de top. Het ging vandaag niet om het halen van de 
top, maar om vertrouwd te raken met de spullen en vooral elkaar´s tempo!</p>
<p class="MsoNormal">&nbsp;</p>
<p class="MsoNormal"><b>Dinsdag 30 augustus – 1<sup>ste</sup> top Weissmies 
(4.023m)</b></p>
<p class="MsoNormal">7.30 uur verzamelden wij fit en met veel energie met onze 
gids Pierre Boven in Saas Grund. </p>
<p class="MsoNormal">Aangezien er onderhoud werd gepleegd aan de liften, starten 
wij onze klimtocht op 2.397m. </p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's\Overig 2005 Saas Fee klimtochten door Julie Deiters\Saasfee1.jpg" width="365" height="274"><br>
<font size="2">Foto: Lagginhorn (l) en Weismiess (r) vanaf +/- 2.400m</font></p>
<p class="MsoNormal">&nbsp;</p>
<p class="MsoNormal">Na 2 uur lopen bereikten wij onze hut Hohsaas (3.101m) waar 
wij wat spullen konden achterlaten en een kop koffie konden nuttigen. Nu begon 
het klimmen pas echt. Op de weg naar boven kwamen wij de gelukkige mensen tegen 
die al op de top hadden gestaan en ons konden verzekeren dat het de moeite waard 
was. Kruisend over de Triftgletscher met indrukwekkende vergezichten, bereikten 
wij in een rustig maar gedegen tempo de top na ruim drie uur lopen. Al 
uitkijkend over de valleien, waren wij blij dat we de eerste 4.000er op onze 
naam konden schrijven. De gids was ook tevreden, alhoewel hij wel vond dat we 
(te) lang pauzeerden (what’s new …). Na de gehele dag de zon op ons hoofd te 
hebben gehad (petje vergeten….), zochten we – eenmaal terug in de hut - de 
schaduw op. Al met al waren we met de klim 8 uur bezig geweest, wat wij aan het 
einde van de dag ook wel voelden. Het eerste avondmaal en de nacht in de hut kon 
beginnen! De volgende dag beloofde een lange te worden.</p>
<p class="MsoNormal">&nbsp;</p>
<p class="MsoNormal"><b>
<img border="0" src="Alle foto's\Overig 2005 Saas Fee klimtochten door Julie Deiters\saasfee2.jpg" width="365" height="274">&nbsp;</b></p>
<p class="MsoNormal"><font size="2">Foto: </font>
<span style="font-family: Times New Roman"><font size="2">Top Weismiess (vlnr: 
Willem, Julie, Ginette en Noepy)</font></span></p>
<p class="MsoNormal">&nbsp;</p>
<p class="MsoNormal"><b>Woensdag 21 augustus – 2<sup>de</sup> top Lagginhorn 
(4.010m)</b></p>
<p class="MsoNormal">De planning was 5.00 uur op, 6.00 uur vertrek. Dat haalden 
wij niet helemaal ... rustig ontbijten, dan nog koffie, daarna stoeien met de 
klimgordel, etc. Dit leidde tot een niet geringe irritatie bij gids Pierre. 
Iedereen moest er ook duidelijk even inkomen bij de aanvang van de klim, wij 
komen tenslotte van het vlakke land, een klim over tamelijk steile rotspartijen. 
Al bij de eerste glijpartij kon onze arme gids zich niet meer inhouden: ‘’íf you 
climb like this, it will be a very long way to the top!” En dat werd het! </p>
<p class="MsoNormal">&nbsp;</p>
<p class="MsoNormal">Na een klein stukje gletsjer werd het allengs een 
klauterpartij waar je U tegen zegt. Via de noordwest flank nog 700-800m omhoog 
tot aan de top, met diverse passages waar je beslist niet moest uitglijden. Dat 
kwam bar slecht uit, want niet iedereen in onze touwgroep was even vast ter 
been. En dit was pas de heenweg! Na ruim een uur (of was het twee?) 
geconcentreerd maar vooral ook langzaam klettern troffen wij tot onze vreugde 
weer sneeuw aan op de laatste 300m. Een uur later stonden wij op onze tweede top 
– met meer dan 5 mensen kon je er ook nauwelijks op. Prachtig uitzicht richting 
Italie, het Berner Oberland en het Saastal. De terugweg werd met frisse moed, 
maar een nog langzamer tempo aangevangen. Uiteindelijk aangekomen bij de lift op 
2.400m, waarbij sommigen als sherpa fungeerden van de rest.</p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's\Overig 2005 Saas Fee klimtochten door Julie Deiters\saasfee3.jpg" width="365" height="274"></p>
<p class="MsoNormal"><font size="2">Foto:</font><span style="font-family: Times New Roman"><font size="2"> 
Top Lagginhorn (vlnr: Ginette, Noepy, Willem en Julie)</font></span></p>
<p class="MsoNormal">&nbsp;</p>
<p class="MsoNormal"><b>Donderdag 22 augustus – 3<sup>e</sup> top Allalinhorn 
(4.027m)</b></p>
<p class="MsoNormal">Noepy en Ginette namen een rustdag, gezien de 
vermoeienissen van de Lagginhorn. Willem en ik gaan samen met de gids de 
Allalinhorn beklimmen vanaf de oost graat, wat een veel rustiger en mooiere 
route is dan de normaalroute. We klimmen vanaf circa 3.200m naar de top in de 
brandende zon. Gedurende onze klim vertelt Pierre het verhaal over een Duitse 
klimmer die hier recent is omgekomen. Motiverend! We hebben ons voorgenomen om 
vandaag even snel een top te ‘scoren’ – we willen ook nog een beetje rusten in 
de zon en in ons kleine groepje kunnen we flink doorlopen. We zijn dan ook in 
een mum van tijd boven, alwaar zich een grote hoeveelheid mensen blijkt te 
hebben verzameld (normaal route). Alhoewel het uitzicht er weer prachtig is maar 
snel weer naar beneden, op ‘Uberholungskurs’ – we halen diverse groepen in en 
zijn met de lunch alweer in het dorp.</p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's\Overig 2005 Saas Fee klimtochten door Julie Deiters\saasfee4.jpg" width="281" height="211">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img border="0" src="Alle foto's\Overig 2005 Saas Fee klimtochten door Julie Deiters\saasfee5.jpg" width="281" height="211"></p>
<p class="MsoNormal"><font size="2">Foto: </font>
<span style="font-family: Times New Roman"><font size="2">Oostgraat van 
Allalihorn&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Foto: Willem en Julie op de top van Allalihorn</font></span></p>
<p class="MsoNormal">&nbsp;</p>
<p class="MsoNormal"><b>Vrijdag 23 augustus – 4<sup>e</sup> top Nadelhorn 
(4.327m)</b></p>
<p class="MsoNormal">Vandaag lopen we vanuit het dorp naar de Mischabelhut op 
ruim 3.300m. De hotelbaas verzekert ons dat het een behoorlijk pittige klim is. 
Het begint met een slechts licht glooiend pad door schilderachtige alpenweiden (ppffffffff, 
hoezo pittig?), waar je ieder moment verwacht Heidi tegen te komen. Wij komen 
alleen geiten, schapen en marmotten tegen. </p>
<p class="MsoNormal">&nbsp;</p>
<img border="0" src="Alle foto's\Overig 2005 Saas Fee klimtochten door Julie Deiters\saasfee6.jpg" width="365" height="274"><br>
<font size="2">Foto: Het landschap op weg naar de Mischabelhut</font><p class="MsoNormal">&nbsp;</p>
<p class="MsoNormal">Dat soort plezier kan nooit lang duren, en na ruim een uur 
wandelen komen we aan bij de rotsflank waarop de hut gelegen is, maar dan nog 
500m hoger. Met gemengde gevoelens gaan we omhoog, dat wil zeggen de één vindt 
het prachtig, de ander vindt het niks, gemiddeld gemengd dus. Via smalle paden 
en soms vaste touwen en een enkele trap gaat het maar langzaam omhoog. Het kost 
ons ruim 2 uur om de 500 hoogtemeters af te leggen en wij vrezen reeds de 
terugtocht. Naar de volgende dag blijkt overigens volkomen zonder reden.</p>
<p class="MsoNormal">Nog iets over de Mischabelhut; deze is recent geheel 
opgeknapt en, inderdaad, het is er prachtig. Hout van binnen, hout van buiten, 
Ja Alles Neu Frau Deiters!, komt een beetje Zweeds over. De Huttenwart is zeer 
gastvrij én doof, waardoor enige conversatie op dubbel volume plaatsvindt en – 
hoe mooi de hut ook is – in elke uithoek van de hut te volgen is. Het goede 
nieuws met zo’n hut zonder kabelbaan er naar toe is overigens dat het publiek er 
wat serieuzer is – en er zijn er ook minder! </p>
<p class="MsoNormal">&nbsp;</p>
<p class="MsoNormal"><b>Zaterdag 24 augustus – 4<sup>e</sup> top Nadelhorn 
(4.327m)</b></p>
<p class="MsoNormal">Vroeg op om met de eersten te vertrekken. Nu werpt onze 
dagenlange training vruchten af en in no time zijn we gereed (‘hé Pierre schiet 
je nog een beetje op?’). In het donker klauteren wij over de flank naar het 
westen, tot de gletsjer. Aan het touw de gletscher over en vervolgens omhoog op 
de oostflank van de Nadelhorn. Veel lawinesporen. Vlakbij de Ulrichshorn 
(3.925m) komen we op de oostgraat van de Nadelhorn; deze plek is heel 
toepasselijk Windjoch genoemd. Hier genieten we van het uitzicht en zien we de 
zon opkomen. </p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's\Overig 2005 Saas Fee klimtochten door Julie Deiters\saasfee7.jpg" width="182" height="243">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img border="0" src="Alle foto's\Overig 2005 Saas Fee klimtochten door Julie Deiters\saasfee8.jpg" width="328" height="246"><br>
<font size="2">Foto: </font><span style="font-family: Times New Roman">
<font size="2">Zonsopgang bij Windjoch&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
Foto: Nadelhorn in ochtendlicht</font></span></p>
<p class="MsoNormal">&nbsp;</p>
<p class="MsoNormal">Daarna door naar de top. Heerlijk om te merken hoe je na 
een weekje klimmen aan de hoogte bent gewend, het speelt totaal geen rol meer. 
Voor het eerst in deze week is de temperatuur zo als je op deze hoogte verwacht, 
het is dus vrij koud. We vervolgen de route over een graat die op zich niet 
steil omhoog gaat, maar waar je links en rechts toch behoorlijk diep kan vallen. 
Het uitzicht is er werkelijk prachtig – met name op de indrukwekkende en zeer 
steile oostwand van de Lenzspitze, circa 700m hoog. Vlak onder de top wacht ons 
nog een kort maar steil stuk sneeuw, waar we (dat wil zeggen de gids) treedjes 
moet hakken om stand te hebben. Om 8.50u staan we op de top, alwaar we – 
gezekerd rond het ijzeren kruis op de top – van het panorama genieten: 
Matterhorn, Monte Rosa, Weisshorn, Dom noordwand etc. </p>
<p class="MsoNormal">&nbsp;</p>
<p class="MsoNormal">
<img border="0" src="Alle foto's\Overig 2005 Saas Fee klimtochten door Julie Deiters\saasfee9.jpg" width="265" height="228">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img border="0" src="Alle foto's\Overig 2005 Saas Fee klimtochten door Julie Deiters\saasfee10.jpg" width="294" height="221"></p>
<p class="MsoNormal"><font size="2">Foto:</font><span style="font-family: Times New Roman"><font size="2"> 
Top Nadelhorn (Julie, Willem, Noepy)&nbsp;<b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</b>Foto: Uitzicht vanaf de top op Matterhorn</font></span><br>
&nbsp;</p>
<p class="MsoNormal">Na 7 dagen klimmen hebben wij het klimmen wel even gezien. 
Als gearriveerde bergbeklimmers dalen wij met een door adrenaline gevoed 
zelfvertrouwen in rap tempo af, zo nu en dan hinderlijk dwars gezeten door de 
gids, die nu achteraan loopt. Pierre vat zijn taak als anker wel heel serieus 
op! Vol enthousiasme rennen wij de door ons zo gemiste consumptiemaatschappij 
weer tegemoet en vergeten in ons enthousiasme bijkans die arme Noepy, die soms 
stuiterend, soms meer glijdend door ons naar beneden wordt getrokken. De arme 
stumpers die nog omhoog moeten kunnen op niet meer dan onze ‘seen it, done it’ 
blik rekenen. Wat eerst steil was blijkt nu slechts een flauwe helling; 
gletscherspleten blijken nu hooguit kleine barstjes; en wie sprak daar over 
lawinesporen? </p>
<p class="MsoNormal">&nbsp;</p>
<p class="MsoNormal">Terug bij de Mischabelhut kleden we ons snel om in onze 
‘free climb’ outfit en vervolgen onze weg. Ook daar blijkt weer hoe anders je 
een dagje later naar dezelfde klauterhelling kan kijken. Bij nadere inspectie 
blijkt de helling van dermate veel hulpstukken te zijn voorzien dat de VVV Saas 
Fee serieus zou moeten overwegen om hier volgend jaar het WK Klimmen voor 
Bejaarden te organiseren (opdat de lezer geen aanstoot neemt aan deze uitspraak 
óf zich juist geroepen voelt zich onmiddellijk voor dit kampioenschap in te 
schrijven: nog slechts één dag ervoor bestegen wij deze flank met op de 
achtergrond het getik van Willem’s knikkende knieën ……).</p>
<p class="MsoNormal">&nbsp;</p>
<p class="MsoNormal">Concluderend: van alle beklimmingen was de Nadelhorn de 
mooiste, qua hut, qua uitzicht en qua afwisseling. Wij kijken terug op een 
prachtige week!</p>
<p class="MsoNormal">&nbsp;</p>
<p class="MsoNormal">&nbsp;</p>
<p class="MsoNormal">&nbsp;</p>
<p class="MsoNormal">Julie Deiters</p>
<p class="MsoNormal">Oktober 2005</p>

</body>

</html>
