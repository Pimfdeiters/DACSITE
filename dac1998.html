<!doctype html public "-//w3c//dtd html 4.0 transitional//en">
<html>
<head>
   <meta http-equiv="Content-Type" content="text/html; charset=iso-8859-1">
   <meta name="Author" content="reinier deiters">
   <meta name="GENERATOR" content="Mozilla/4.5 [nl] (Win98; I) [Netscape]">
   <title>dac1998</title>
</head>
<body text="#000000" bgcolor="#FFFF80" link="#0000EE" vlink="#551A8B" alink="#FF0000">
<b>Verslag 1e DAC Tour (1998)</b>
<br>
<hr WIDTH="100%">
<br>De deelnemers:
<p>Tak Ben:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Tak Frits:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Tak Heinz:
<br>Els en Louck&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Margriet&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Pia
<br>Frank, Frank jr.&nbsp;&nbsp;&nbsp;&nbsp; Suzanne en Piet Hein&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Paul
<br>Hein&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Evelien, Marjolein, Reinier&nbsp;&nbsp;&nbsp;&nbsp;&nbsp; Eric
<br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
Lisette en Blyn
<p>In mei 1998 kregen we allemaal een brief van Els die daarin het initiatief
lanceerde om de oude klim/wandel traditie van de familie Deiters nieuw
leven in te blazen. Het plan was om in augustus met zoveel mogelijk familieleden
een tweedaagse tocht te maken in de Bergun, niet al te ver van Pontresina.
<br>Zeer benieuwd om familieleden die we een tijd niet gezien hadden weer
te ontmoeten arriveerden we vrijdag 14 augustus in Pontresina. Het weekend
werd ingeluid met een heerlijke kaasmaaltijd bij Els en Louck. Buiten op
hun terras onder een prachtige sterrenhemel werden oude herinneringen opgehaald
en nieuwe contacten gelegd. Het was mooi weer hetgeen veel goeds voor het
weekend beloofde. Wat betreft slapen werden alle neven en nichten ondergebracht
bij Els en Louck, Frank en Rita, en Connie en Hein. Zeer gastvrij. Pia,
Margriet, Evelien, Marjolein en Reinier sliepen op 1 kamer, waar het nog
lang onrustig was door de diverse kussengevechten.
<br><img SRC="Alle foto's/DAC 1998/DAC 1998 foto 1.jpg" height=278 width=582>
<br>Foto: de hele groep in Pontresina vlak voor vertrek naar Bergun.
<p>Zaterdag 15 augustus verzamelden we om 9 uur bij Els en Louck. Na een
mooie groepsfoto door de buurman gemaakt, vertrokken we met de auto richting
Bergun. Rugzakken, bergschoenen, kleren voor koud en warm weer, stokken,
hoedjes, etc. kortom de uitrusting zag er uiterst compleet uit.
<br>De tocht begon om 10.30 uur met een forse klim door een bos waarbij
de man met de hamer af en toe langskwam. Praten was moeilijker dan luisteren
dus prefereerde menigeen het laatste. Gelukkig kwamen we al snel op een
plateau terecht van het Val Mulix. Na een stevige picknick ging het richting
Fuorcla Da Tschitta, een col van 2831 m. aan de ene kant bevindt zich daar
het Albulatal en aan de andere kant Oberhalbotein. Het uitzicht op de col
was fenominaal: de Piz Ela in al haar pracht en overigens zagen we daar
veel wild, zoals gemzen en steenbokken. Vervolgens een stuk afdalen over
een stuk vol gruis waarbij we langs enkele meertjes kwamen. En dan weer
omhoog naar de Ela pass, maar het weer was goed dus het viel redelijk te
doen. Als eersten kwamen daar Frank jr. en Eric aan die heel makkelijk
en in hoog tempo op gympjes naar boven renden. Bovenop de pass (2724m)
mooie foto's gemaakt die later als kerstkaart nog hun dienst bewezen.
<br><img SRC="Alle foto's/DAC 1998/DAC 1998 foto 2.jpg" height=411 width=313>
<br>Foto: Els, Margriet en Piet Hein op de Ela Pass
<p>Vanaf de pass kon je de Ela Hutte al in de verte zien liggen, maar het
was toch nog een behoorlijke tippel. Uiteindelijk kwamen we na ca. 7 uur
moe maar zeer voldaan aan bij de hut.
<br>Boven de bergen zagen we opeens een helikopter die steeds dichterbij
kwam en bij de hut landde. Het bleek Frank te zijn die het lumineuze idee
had om een helikopter te regelen om eten en alle drank (veel) naar de onbemande
hut te brengen. Het scheelde kilo's bagage in de rugzakken. Vervolgens
kwam iedereen binnendruppelen in deze bijzonder gezellige, kleine hut,
die Els helemaal had afgehuurd. De ligging was feeeriek in deze overweldigend
mooie natuur.
<br>Een aantal van ons maakten het fornuis aan met hout blokken, anderen
kookten en weer anderen dronken een biertje. Tijdens het eten werd Frank
luid toegezongen met: "he is a jolly good fellow", vanwege het regelen
van het transport. Dit was zeker geen simpele klus geweest want er was
een speciale vergunning nodig, die pas verstrekt werd nadat hij alle lokale
luchtvaart-autoriteiten overtuigd had van het grote belang van deze vlucht.
<p><img SRC="Alle foto's/DAC 1998/DAC 1998 foto 3.jpg" height=382 width=574>
<br>Foto: dolle boel aan tafel in Ela H&uuml;tte
<p>Het was een dolle boel aan tafel waarbij er veel gelachen, gezongen
en gespeecht werd (o.a. in het Italiaans door Frank: "multi pericoloso
en helicoptere"). Reinier haalde al zijn goocheltrucs uit de kast waardoor
menigeen van verbazing van de bank viel. Waarschijnlijk niet realiserend
dat Frank jr. ook in het komplot zat. Er waren nog een paar niet-DAC leden
in de hut, maar overstemd door de DAC pakten zij al snel hun biezen en
zochten een veilig heenkomen in een nog kleiner hutje vlakbij.
<br>Voldaan na deze heerlijke dag zocht iedereen een plekje in het Matrazzenlager
hetgeen gepaard ging met het bekende gerommel en gestommel. Het was die
avond nog lang onrustig. Veel sterke verhalen en moppen werden verteld
waarbij ondertussen menig wind gelaten werd. Meestal bleek de dader niet
meer traceerbaar, of verdween onder de dekens, alhoewel opvallend vaak
richting Hein gewezen werd. Er werd lang en hard met kussens gegooid en
niet zelden werd de verkeerde neef of nicht geraakt. Ook werden bij sommigen
de dekens midden in de nacht ontvreemd hetgeen niet met instemming werd
begroet. Midden in de nacht zat opeens iedereen rechtop in zijn bed. Er
was iets gevallen en dat was bijzonder genoeg om even collectief hard te
lachen. Uiteindelijk werd het toch nog rustig zodat we van een welverdiende
nachtrust konen genieten.
<br>'s Ochtends vroeg probeerden we het fornuis met houtblokken aan te
krijgen om thee te zetten, maar de schoorsteen trok niet. Een enkeling
dacht dat het buiten vreselijk miste maar het bleek te komen door de rook
die in de hut bleef hangen. Uiteindelijk klaarde het binnen op en het bleek
buiten een bijzonder mooie dag te zijn. Er werd thee en koffie gezet en
eieren met spek gebakken, dit alles voor een stevig ontbijt.
<p><img SRC="Alle foto's/DAC 1998/DAC 1998 foto 4.jpg" height=347 width=762>
<br>Foto: De hele familie in de ochtend hangend uit de ramen van de Ela
H&uuml;tte.
<p>De hut werd opgeruimd en de rugzakken werden weer gepakt. Alleen was
er een groot probleem met de schoenen aangezien een onverlaat deze allemaal
aan elkaar had geknoopt. De dader werd snel ontmaskerd en bleek een goede
bekende te zijn die dit geintje al vaker uitgehaald had. Nadat de knopen
ontward waren werd nog een leuke groepsfoto gemaakt.
<br>Om ca. 9.00 uur vertrokken we in een lang colonne voor een bijzonder
mooie tocht. Het was prachtig weer en net niet te warm. Het eerste deel
bestond uit een smal paadje langs de flanken van een helling die vrij steil
was. Al snel zagen we een groepje Murmeltiere die op niet te grote afstand
ook van het mooie weer genoten. Daarna volgde een meer relaxed deel waarbij
we over een breed pad rustig naar beneden liepen. Ook een mooie gelegenheid
om verder bij te praten. Uiteindelijk kwamen we via de mooie alpen weiden
terug in Bergun, terug in de bewoonde wereld.
<br>Op het terras van de plaatselijke kroeg dronken we met de hele groep
(16 in totaal) nog iets fris waarna het afscheid volgde. Een afscheid na
een bijzonder geslaagde tocht van twee dagen. Wat het meest opviel tijdens
deze mooie tocht was de absolute rust en stilte en het feit dat je bijna
niemand tegen kwam. Een geheel onbedorven gebied waar de natuur nog niet
aangetast is door de ski-industrie.
<br>Wat overbleef was een voldaan gevoel: heel gezellig om iets sportiefs
met neven en nichten gedaan te hebben in deze mooie natuur. Een bijzonder
woord van dank gaat natuurlijk uit naar Els en Louck voor de werkelijk
voortreffelijke organisatie. Het was in een woord: fantastisch.
<br>Piet Hein
<br>&nbsp;
</body>
</html>
