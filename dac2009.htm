<html>

<head>
<meta http-equiv="Content-Language" content="nl">
<meta http-equiv="Content-Type" content="text/html; charset=windows-1252">
<title>DAC 2009</title>
</head>

<body bgcolor="#FFFF80">

<p>DAC 2009</p>
<hr>
<p class="MsoNormal">Ongelooflijk maar waar, dit was al weer de 11<sup>e</sup> 
DAC. En wel een hele bijzondere. We zullen het hier en nu uit de doeken doen.</p>
<p class="MsoNormal">&nbsp;<u>Woensdag 5 augustus</u></p>
<p class="MsoNormal">Traditioneel start de DAC tegenwoordig met een golftournooi. 
Dit maal op de bijzonder uitdagende baan van Zuoz-Madulain met grote 
hoogteverschillen. Met 14 deelnemers werd onder een stralend zonnetje gestreden 
om de hoofdprijs, een prachtig schilderij van de plaatselijke bergen met zorg 
geschilderd door Ben. Margriet was de gelukkige. <br>
<br>
<img border="0" src="Alle foto's/DAC 2009/DAC 2009 foto 1.jpg" width="896" height="672"><br>
Foto van Ben en Margriet.</p>
<p class="MsoNormal">Er waren nog veel andere prijzen waarvan er teveel naar de 
tak Frits gingen. Frank heeft nadrukkelijk gemeld dat tak Frits niet meer dient 
te driven met een driver!<br>
Hulde aan Frank voor de organisatie van weer een perfecte golfdag.</p>
<p class="MsoNormal">’s Avonds was de echte start van de DAC met de Inloopborrel 
bij Jan en Patricia. In de tuin was het een gezellig weerzien waarbij met de 
nodige spanning geïnformeerd werd naar de zwaarte van de komende tocht. </p>
<p class="MsoNormal">We zien daar:<br>
Van tak Frits: Maarten, Frederik, Lisa, Valerie en Nic, Margriet, Karin, Suzanne 
en Piet Hein, Evelien en Koen, Marjolein en Jochem, Reinier, Robert Jan en 
Anne-Marie, Floris.<br>
Van tak Ben: Els en Louck, Bo, Paolo, Bernadette, Frank en Rita, Pieter en 
Mariette, Hein en Conny<br>
Van tak Hein: Pia, Ben en Marianne, Paul, Patricia, Thijs en Hein,&nbsp; Jan en 
Patricia, Sonia<br>
Van tak Paul: Gertie en Dick</p>
<p class="MsoNormal">
<img border="0" src="Alle foto's/DAC 2009/DAC 2009 foto 2.jpg" width="800" height="534"><br>
Foto hele groep</p>
<p class="MsoNormal">De zeer geanimeerde borrel vormt de start van wederom een 
oergezellige DAC.</p>
<p class="MsoNormal"><u>Donderdag 6 augustus</u> </p>
<p class="MsoNormal">’s Ochtends is er grote bedrijvigheid in het dorp want 
iedereen zoekt zijn spullen bij elkaar en haalt nog wat proviand bij de 
plaatselijke winkel. Degenen die de Hochtour gaan maken zien we bij Go Vertical 
om picknick, stijgijzers, klettergordel en ijspickel te huren.</p>
<p class="MsoNormal">De Hochtour groep gaat nl. aan het eind van de ochtend naar 
de Morteratsch gletscher voor een specifieke Ausbildung. Onder leiding van de 
gidsen Nuot en Moreno worden extra alpine-vaardigheden op gedaan. Zo wordt er 
geoefend in het abseilen van een ijswand, het klimmen en afdalen over steil ijs, 
tot wel 50 graden, etc. Kortom, hoe kunnen wij beter omgaan met de wet van de 
zwaartekracht. Allemaal nodig om de top van de Piz Palu te kunnen bedwingen. Het 
ziet er bijzonder indrukwekkend uit.&nbsp; <br>
<br>
<img border="0" src="Alle foto's/DAC 2009/DAC 2009 foto 3.jpg" width="1017" height="681"><br>
Foto van Ausbildung</p>
<p class="MsoNormal">Na de Ausbildung gaat deze&nbsp; groep aan het eind van de 
middag met de kabelbaan naar de Diavolezza hut, er was nl. te weinig tijd om het 
te voet te doen.Alle overige deelnemers maken de tocht vanaf het Talstation van 
de Diavolezza naar de hut. Een zware en tamelijk steile tocht.<br>
Uiteindelijk is iedereen rond 5 uur bij de hut, waar genoten wordt van lekkere 
drankjes en een feeeriek uitzicht richting Palu, Bernina en andere schone 
toppen.<br>
Veel pret wordt gemaakt in de Hot-tub.<br>
<br>
<img border="0" src="Alle foto's/DAC 2009/DAC 2009 foto 4.jpg" width="864" height="648"><br>
Foto: In de hottube v.l.n.r.: Frederik, Evelien, Hein, Lisa, Sonja<br>
<img border="0" src="Alle foto's/DAC 2009/DAC 2009 foto 5.jpg" width="930" height="623"><br>
Foto: In de hottube met de Piz Palu op de achtergrond.</p>
<p class="MsoNormal">Bovenstaande foto geeft mogelijkerwijs een verkeerde indruk 
van de zwaarte van de tochten en het serieuze leven op grote hoogte, want het is 
zeker niet dagelijks dat je daar opeens familie leden tegenkomt die buiten op 
3000 meter boven NAP in&nbsp;een soort wastobbe zitten met een glaasje met 
alcoholhoudende stof!<br>
Iedereen geniet daarna van een eenvoudige doch voedzame maaltijd en rond 10 uur 
is het redelijk stil, tamelijk uniek voor de DAC. Toch een zekere spanning voor 
de dag van morgen?</p>
<p class="MsoNormal"><u>Vrijdag 7 augustus</u></p>
<p class="MsoNormal">Om half 5 gaat de wekker voor de ploeg die naar de top 
gaat. Een uurtje later vertrekt de groep nog in het donker met koplampen op. Een 
prachtige sterrenhemel vormt een mooi decor tegen de achtergrond van het 
silhouet van de Palu. Na ca. 3 uur wordt er een rustpauze ingelast. Op dat punt 
besluiten Sonia en Piet Hein dat het beter is naar de hut terug te keren vanwege 
wat ongemakken met resp. luchtwegen en een onwillige knie. De rest vervolgt de 
tocht naar de top.</p>
<p class="MsoNormal">Het weer is redelijk goed, het is ligt mistig en het waait 
een beetje. We gaan over gletsjer spleten waarbij je een diepte ziet waar je 
rillingen van krijgt. Dit blijft zo tot we bij een zadel komen wat beter bekend 
staat als het Ski-depot. Tijdens de winterbeklimming laten de klimmers hun ski’s 
hier achter om van daaruit uiteindelijk naar beneden te skiën. Paul besluit hier 
dat dit uiteindelijk zijn eindpunt zal worden. Wij gaan het laatste stuk 
overwinnen naar de top. Een ijzig en stijl stuk volgt wat relatief snel wordt 
overwonnen. Het laatste stuk gaat over een mooie kam die links en rechts een 
diepe afgrond heeft waar we liever niet over nadenken. Rond 9 uur komen we aan 
op de Ost Gipfel van de Piz Palu. Moreno haalt direct een flesje Schnapz (locale 
sterke drank) uit zijn zak iedereen neemt hiervan een slok omdat dit ‘traditie’ 
schijnt te zijn. Nadat iedereen met een zuur gezicht even van het uitzicht 
geniet worden er nog even wat foto’s geschoten. <br>
<br>
<img border="0" src="Alle foto's/DAC 2009/DAC 2009 foto 6.jpg" width="1007" height="675"><br>
Foto top ploeg: Hein, Floris, Thijs, Jan, Marjolein, Jochem en Reinier</p>
<p class="MsoNormal">Snel gaan we terug naar het zadel om daar weer samen met 
Paul richting de rest van de groep te gaan. Terug naar beneden gaat vrij snel. 
Het wordt al snel warmer en de jassen kunnen uit. Vlak voor het begin van de 
Morteratsch gletsjer nemen we een pauze. Mijn eerste gedachte is: “Het zit erop, 
materiaal af en lekker wandelen naar de rest van de familie”. Al snel komen we 
van een ijskoude kermis thuis. Het moeilijkste stuk blijkt nog te komen. De 
Morteratsch gletsjer zit vol met spleten en zoals elke gletsjer leeft ook deze 
gletsjer. Een echte weg is er dan ook niet. Het is een doolhof waartussen we 
moeten lopen. Marjolein en Reinier zakken beiden weg in een spleet. Beiden 
worden ze er weer veilig uitgehaald. We moeten constant springen over de spleten 
heen en de voorste gids is constant met zijn pickel aan het prikken om te zien 
of de ondergrond ons zal gaan houden. Behoorlijk afgepeigerd door dit uitdagende 
laatste stuk genaamd de Morteratsch Gletsjer komen we de rest tegen bij de Isla 
Persa. </p>
<p class="MsoNormal">
<img border="0" src="Alle foto's/DAC 2009/DAC 2009 foto 7.jpg" width="960" height="720"><br>
Foto: De groep op weg naar Isla Persa met de Piz Palu op de achtergrond.<br>
<br>
Alle anderen vertrekken om 8 uur onder leiding van Nuot om de grote gletscher 
oversteek te maken naar de Boval hutte. Het blijkt een tamelijk moeilijke tocht 
te zijn, aangezien door hevige regenval in het voorjaar en smelten van de 
gletscher de paden verdwenen waren. Soms glijden we naar beneden. De jongste 
garde, te weten Bo, Paolo en Lisa doen de tocht met groot gemak Tijdens de 
lunchpauze zien we opeens in de verte de top groep naar beneden snellen. Weldra 
zijn beide groepen bij elkaar waarna de rest van de tocht naar de Boval 
gezamenlijk wordt gedaan. Goed te zien dat men elkaar helpt door de lastige 
passages heen. Rond 3 uur komen we bij de Boval hutte aan om daar heerlijk uit 
te rusten na een zware dag.</p>
<p class="MsoNormal">&nbsp;<u>Zaterdag 7 augustus</u></p>
<p class="MsoNormal">Onder een druilerig regentje dalen we onder leiding van 
Nuot af vanuit de Boval Hütte naar Morteratsch. Een bijzondere, ongemarkeerde 
Höhenweg wordt gevolgd, waar we het Engadine voor ons alleen hadden. <br>
’s Avonds klaart het weer op als we allemaal bij Hein en Conny op het terras 
genieten van de perfect georganiseerde uitloopborrel.<br>
De 11<sup>e</sup> DAC wordt vervolgens besloten met een copieus afscheidsdiner 
in Restaurant Station. Wederom een hele gezellige avond met een aantal speeches 
opgeluisterd.<br>
Tot slot: heel veel dank aan Jan en Conny voor de werkelijk perfecte 
organisatie. Alles was tot in de puntjes geregeld. Hulde, want het is een enorme 
klus.</p>
<p class="ececmsonormal">Verslag: <br>
Reinier en Piet Hein </p>
<p>&nbsp;</p>

</body>

</html>
